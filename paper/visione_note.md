#Note per "Lo specchio inclinato"

##Struttura

1. [__Introduzione__: essenziale per chiarire lo scopo generale, e per precisare che useremo _Egerton Dante_ per fare parafrasi del testo.

1. Il manoscritto _Egerton Dante_ è un documento prezioso. Le persone che hanno illustrato il manoscritto _Egerton Dante_ sono affini ai primi commentatori di Dante.

	- Peter Brieger spiega che si tratta di un documento di provenienza emiliana o padovana, risalente al secondo quarto del quattordicesimo secolo. Nonostante le illustrazioni siano "rather crude," il documento è estremamente prezioso proprio per la sua prossimità cronologica - e geografica - alla conclusione del testo stesso. Si tratta dell'illustrazione più antica con cui si apre la raccolta di Peter Brieger, Millard Meiss, e Charles Singleton.

> In this type of illumination the setting remains the same throughout each realm. In Hell and Purgatory, a narrow strip of ground indicates the road Dante and his guides have to travel. On it are placed the requisite background elements - the mountain or river, the gate, castle, or city walls beside which the travelers pause to observe the souls and their guardians before going on [...]. The setting is emotionally neutral and wholly subordinate to the figures. Stony ground, barren rocks, and craggy mountains symbolize the sterility of Hell [...]. In Purgatory the starkness is somewhat alleviated by flowers, trees, and gently flowing rivers, as in the valley of the rulers [...] or in the Earthly Paradis of the concluding cantos [...].  
> What little firm ground the travlers had beneath their feet in Hell and Purgatory disappears after they ascend into Paradise. Only the illustrator of the Egerton manuscript uses the same setting as in the two preceding _cantiche_, though he changes the colors to indicate a blue sky and whitish clouds. From this base the travelers look up to multicolored concentric semicircles within which the representatives of the spheres appear. Only when Beatrice and Dante have left the planetary spheres and entered the Heaven of the fixed stars (_Par_. XXIII [...]) are they placed in a zone between the outer and the inner spheres. (pp. 92-93 - Peter Brieger, Pictorial Commentaries to the _Commedia_).

- __More__: «the __Egerton cycle__ is "the earliest for _Paradiso_"; here Dante and Beatrice remain outside the colored segment of the circle that contains the vision, but after having entered the Heaven of the fixed stars, they penetrate at least the first two of the colored bands.» (111). __THE EARLIEST__. Giustamente il pezzo di Brieger si chiama "pictorial commentaries": si tratta di un commento, di una glossa, di una esegesi. Figurare questa immagine significa interpretarne il significato ed esporlo al lettore.

1. In che modo il manoscritto _Egerton Dante_ ritrae Dante attraverso la sua peregrinazione? Inferno, Purgatorio. Poi, il modo in cui il manoscritto _Egerton Dante_ ritrae l'ascensione verso l'Empireo. I cerchi; fuori dai cerchi, e infine, salendo una scala, dentro di essi. Giustapposizione dei personaggi colti sempre nella medesima modalità di contemplazione - statici, per lo più.

1. Ascensione nel Il modo in cui il manoscritto _Egerton Dante_ ritrae Dante e Beatrice. Solo un'azione statica - Dante guarda Beatrice, la quale guarda il sole - rispetto alla complessità del momento nel testo stesso.

1. Osserviamo quanto accade nel testo. Descrizione di quanto accade in Paradiso I; scomposizione del momento in vari frammenti.

	- Si noti che Dante osserva Beatrice nello stesso modo in cui il lettore potrebbe osservare il libro.

1. Dunque l'illuminatore padovano decise di semplificare la circostanza. Per quale motivo?

1. Descrizione del momento preciso e sua contraddizione rispetto a quanto postulato dal Convivio. Il Convivio non prevede che questo momento sia possibile. Si tratta di una _deceptio visus_, come quelle che appaiono tanto spesso nel Purgatorio?

1. Citazione dal passaggio del Convivio in cui si postula l'importanza di un'osservazione diretta del soggetto - la luce proiettata dalla pupilla torna alla pupilla. Un raggio preciso, una legge matematica applicata a una circostanza psicologica e fisiologica. Un sistema astratto proiettato contro un'esperienza diretta.

1. Abbiamo detto che gli illuminatori qui divengono chiosatori - alcuni tra i primi chiosatori di Dante. Possediamo altre osservazioni riguardo ai primi chiosatori danteschi nell'opera di Alessandro Parronchi, _Studi sulla dolce Prospettiva_. Egli analizza e spiega le modalità in cui il testo di Dante è stato compreso in rapporto alla precisa trasformazione scientifica che stava avvenendo il quel momento - dalla _perspettiva_ alla _prospettiva_.

1. La complessità di questo momento è spiegata da Alessandro Parronchi. Egli si occupa di Dante nel suo volume _Studi sulla dolce Prospettiva_. Il volume spiega come l'opera di Dante si ponga nel cuore del passaggio da _perspectiva_, l'ancella della geometria che si occupa di spiegare il complesso fenomeno della visione, alla _prospettiva_, la tecnica adoperata dai pittori del tardo medioevo e del Rinascimento per ritrarre realisticamente distanze e forme solide.

1. La tesi di Parronchi è che Dante abbia avuto accesso a teorie ottiche precise, e principalmente attraverso la mediazione di Ruggero Bacone (il quale lesse la traduzione latina di Alhazen, e la sua sistemazione attraverso Vitellione). Dante conobbe anche il Vitellione per via diretta (Parronchi, 43).

- - -

1. Da Bacone, Dante deriva anche la teoria esposta in Convivio: la visione perfetta è soltanto quella che l'occhio umano può praticare guardando davanti a sé. Che cosa è accaduto, dunque?

- - -

- Questa è una realtà che la scienza umana non può spiegare; le _deceptiones_ sono inganni ottici dietro cui si nasconde una realtà sensibile più profonda, ma tuttavia sensibile. Quanto accade in questo momento di _Paradiso_ è un inganno dietro cui si cela soltanto un nuovo modo di comprendere la realtà; o, meglio ancora, la necessità di trovare un nuovo modo di comprendere la realtà.

	- Breve commento tratto dalla lettura del Parronchi: l'Inferno è il luogo dove non vi è visibilità in quanto non c'è luce; il Purgatorio è il luogo dove la luce comincia a giocare con il pellegrino, pur proponendo giochi inediti; il Paradiso è il luogo dove i giochi di luce - le stesse _deceptiones_ - implicano realtà soprasensibili, difficili.

- - -

1. Una spiegazione possibile: abbiamo tre momenti qui - il primo, ripreso dall'illustratore, è il momento in cui Dante osserva Beatrice la quale osserva il sole; il secondo è l'abbaglio di Dante, nel momento in cui egli tenta di fissare direttamente il sole; il terzo è il momento diverso della triangolazione imperfetta dei tre personaggi, o dei tre enti - l'uomo, la donna, il sole. Si dispongono geometricamente, eppure quel rapporto è impossibile, imperfetto. Questo è il momento che l'illustratore non può spiegare, e che il chiosatore non può comprendere.

- - -

1. Dante ha bisogno di un abbaglio prima di poter avanzare verso il cielo successivo. Tenteremo ora di qualificare questo abbaglio come momento sostanziale della _paideia_ del Paradiso.

- - -

1. La _paideia_ e la __lode__.

- - -

##Note per Martedì 26 Maggio (quattro giorni alla scadenza)

- Tra __percezione__ e __concezione__: ancora il momento che ci manca; come legare visione fisica e visione spirituale, percezione dell'oggetto e concezione di esso - memoria, desiderio, immaginazione. L'immagine che ---

	- l'immagine che resta impressa nel centro dell'occhio umano, _comme un soleil dans un soleil_. Il _raggio_ che si fa _sguardo_ (o lo _sguardo_ che si fa _raggio_) - smetto di contemplare - e di patire - la luce del sole, perché la luce del sole è ora _dentro di me_, è divenuta impressa nella mia retina, è il cerchio che si accende quando chiudo gli occhi. Percezione che si fa concezione; sto guardando dentro di me. La transizione è precisamente garantita da questo fatto - dall'abbaglio stesso.

- - -

- Per Parronchi, tutto il 23 è abbaglio.

> In una relazione più stretta col preciso fenomeno dell'abbaglio, qual è descritto nel primo capitolo del primo libro del _De Aspectibus_, mi sembra ora si possa mettere l'intero XXIII del _Paradiso_: tutto organizzato sul ripetersi di questa sensazione, abbaglio e superamento dell'abbaglio, in un insieme unitario che travalica e fonde i vari momenti.

- Parronchi propone che la struttura del canto 23 sia stata suggerita a Dante proprio dalla lettura del _De aspectibus_ - il primo è il «_corpus solis_» a confondere la vista; poi - sorvolando sui diversi passaggi puramente pleonastici - troviamo il «_corpus mundum album_», poi il «_viridarium multae spttissitudinis herbarum_».

	- Non molto convincente!

- - -

- Ribadiamo che cosa fa Parronchi con Paradiso I. Egli spiega che i passaggi fondamentali solitamente adoperati per discutere l'impiego della prospettiva in Dante sono Purgatorio XV e Paradiso I. I due passaggi descrivono la presenza di riflessi che sono spiegati scientificamente (secondo le leggi della catottrica). Dapprima Petrocchi chiosa Purgatorio XV con un passaggio di Alhazen e uno di Bacone. Poi spiega Paradiso I dicendo che si tratta di un fenomeno diverso - non «speculo plano obliquus» che «in oppositam partem reflecitur: et aequat angulos incidentiae et riflexionis», come nel _De Asp._, ma riflesso prodotto da un corpo riflettente collocato perpendicolarmente al raggio di luce.

> "cadendo il raggio perpendicolarmente o obliquamente al piano di riflessione" (Petrocchi, 62) 

> Dante usa la similitudine del raggio che, cadendo a perpendicolo, ne genera un secondo che torna esattamente al punto di partenza. Ora facciamo attenzione che, se il paragone fosse inteso soltanto a spiegare il ripetersi dell'atto di Dante da quello di Beatrice, esso sarebbe quantitativamente eccedente, non potendosdi riscontrare nella dipendenza che corre tra i due atti qualcosa che corrisponda al ritornare di un raggio riflesso al corpo luminoso dalla superficie lucida sulla quale è caduto. Il paragone infatti sembra anche indicare la precisa struttura dell'atto di Beatrice, per suggerire che proprio nel modo medesimo s'è ripetuto anche quello di Dante. Si tratta insomma di un gesto mimetico, e perché esso si avveri bisogna che l'«atto» generante sia ben «infuso per li occhi»: ciò che Dante dichiara avvenuto usando il paragone del raggio riflesso.

	- Questa potrebbe essere un'altra piccola sezione del nostro lavoro - riguardo all'imitazione di Dante rispetto a Beatrice, alla _mimesis_ che è momento sostanziale anche della _paideia_ del Paradiso.

	- Inoltre, qui abbiamo l'idea __cruciale__ di _reditus_ e _processio_.
- - -

- Parronchi descriove come Dante possiede progressivamente un maggior controllo sulla sua facoltà di _soffrire_ il bagliore.

> Molto è licito là, che qui non lece  
> a le nostre virtù, mercé del loco  
> fatto per proprio de l'umana specie.  
> (_Par_. I 55-7)

- Poi:

> io compresi  
> me sormontar di sopr'a mia virtute;  
> e di novella vista mi raccesi  
> tale, che nulla luce è tanto mera,  
> che li ochhi miei non fosser difesi.  
> (_Par_. XXX 56-60)

- Poi elenca:

	- 1.54-8
	- 3.129
	- 4.139-42
	- 5.3
	- 14.76-8
	- 20.31-2
	- 21.10-2
	- 23.31-3, 77-84
	- 25.27, 118-20, 122-3, 138
	- 26.1-2, 20
	- 28.16-8
	- 29.8-9
	- 30.11, 46-51
	- 33.76, 82-4
- - -

- Altre note di Parronchi sull'abbaglio:

> In queste _perspectivae_ il meccanismo della visione viene esaminato in connessione fisiologica con la struttura dell'occhio, conosciuto anatomicamente secondo nozioni attinte a Galeno e ad Avicenna. Così in Alhazen, in Bacone e in Vitellione, che si diffondono nel dettagliare le fasi della percezione visiva. Riassumendo le quali risulta che, come aveva già stabilito Aristotele, gli occhi hanno prima una percezione del dolore.  

- Segue citazione da Alhazen:

> Natura visus est pati ex luce (Alhazen, _De aspect. I 14)

> . . . Luce enim forti in visum agente, laeditur visum statim

> E Dante chiama una volta l'occhio, la parte che vede e «pate il sole» (_Par_. XX 31). Dio gli appare al centro dell'Empireo come un punto

> che raggiava lume  
> acuto sì che 'l viso, ch'elli affoca,  
> chiuder conviensi, per lo forte acume: ...  
> (_Par_. XXVIII 16-8)  

> E nota anche, in _Par_. XXXIII 76-7, «l'acume ch'io soffersi / del vivo raggio».  
> Poi la sensazione viene trasmessa dal nervo comune al cervello, e la visione diviene cosciente. Il fenomeno qual è investigato in questi trattati, trova particolare riscontro nel modo in cui Dante descrive il risveglio prodotto da una forte luce.  

> E come a lume acuto si disonna  
> per lo spirti visivo che ricorre  
> a lo splendor che va di gonna in gonna,  
> e lo svegliato ciò che vede aborre,  
> sì nescia è la subita vigilia  
> fin che la stimativa non soccorre;  
> (_Par. XXVI 70-5)

> [...] Bacone:  
> ... Non solum lux et color faciunt sua species et virtutes, sed longe magis qualitates complexionales, immo ipsae naturae substantiales rerum sibi invicem convenientes vel contrariae faciunt fortes species, quae immutant animam sensitivam fortiter, _ut moveatur affectionibus_ timoris et _horroris_. --

- __NOTA__: questa è una definizione della _fisiologia_ dell'abbaglio ripresa da Alhazen e, soprattutto, da Bacone. La possiamo adoperare per descrivere gli aspetti di _inebriamento_ del fenomeno, non gli aspetti puramente intellettuali. Ovvero, esiste una dissociazione tra le due parti del fenomeno: da un lato esso serve a indicare che la ragione umana ha raggiunto un limite; dall'altro, esso implica che l'essere umano non sta più adoperando esclusivamente la propria realtà intellettuale - razionale - ma, al contrario - egli ha coinvolto un aspetto diverso della sua natura, l'aspetto sensibile e dionisiaco. Questo è precisamente l'_inebriamento_ di cui parla Dante nel passaggio del _Convivio_.


- - -

- L'__abbaglio__ è in __Vita Nuova__ __XLI 6__.

> Lo mio intelletto non lo puote comprendere; con ciò sia cosa che lo nostro intelletto s'abbia a quelle benedette anime sì come l'occhio debole a lo sole: e ciò lo dice lo Filosofo nel secondo de la metafisica.

- L'__abbaglio__ è nella seconda canzone del _Convivio_

> Elle soverchian lo nostro intelletto,  
> come raggio di sole un frale viso:  
> e perch'io non le posso mirar fiso,  
> mi convien contentar di dirne poco.  

(59-62)

- Notare anche come qui l'__abbaglio__ sia legato alla ___reticenza__ e, dunque, al __silenzio__.


- L'__abbaglio__ è un __INEBRIAMENTO DELL'ANIMO__.

> E dico come questo soverchiare è fatto, che è fatto per lo modo che soverchia lo sole fragile viso, non pur lo sano e forte; l'altra [ragione] si è che fissamente in ess[e] guardare non può, perché quivi s'inebria l'anima, sì che incontanente, dopo di sguardare, disvia in ciascuna sua operazione. (Conv. 3.8.14)

- __DECEPTIONES VISUS__ (inganni prospettici, illusioni ottiche) sono un'idea presente in tutta l'opera.

> Veramente più volte appaion cose  
> che dànno a dubitar falsa matera  
> per le vere cagion che son nascose.  
> (Purg. XXII, 28-30)

- Riflettere su questo punto. Che accade in Paradiso? Esistono ancora illusioni ottiche nel Paradiso (si pensi alle macchie lunari)? 

- - -

Per il finale:

> Shortly after 1380 the Florentine historian Filippo Villani said that Giotto had painted a portrait of himself and Dante "in tabula altaris capelle palatii potestatis." An inventory of the chapel in 1382 includes an altarpiece, though its later history is obscure. (Millard Meiss, "the smiling pages" pp. 42-43) 

- - -

- Il fatto che Dante operi tra __perspettiva__ e __prospettiva__ sembra assai affascinante.

	- Domanda: Dante poté parlare di __perspettiva__ con Giotto?

- Posta tra __fisica__ e __metafisica__, la __perspectiva__ come __metafisica della luce__ (ma anche __fisica__ della luce - luce divina) è adoperata da Beatrice per spiegare a Dante quali siano i vantaggi dell'__esperienza__ in __Paradiso II__.

- Citazione __sostanziale__ da Parronchi:

> Visione fisica, nel XIII e XIV secolo, mal si distingue da visione spirituale, se non per chi voglia esplicitamente dare alla chiarificazione del senso un valore di certificazione dell'esistente, e quindi di guida alla verità: che può essere ciò che Dante ha imparato dai teorici della _perspectiva_. Ma certo su lui non può non aver fatto presa anche l'intrinsica bellezza connessa con lo studio di questo fenomeno del vedere, in cui senso e anima sembrano toccarsi più che in qualsiasi altro.  
> Di fatto la _perspectiva_, col soccorso della scienza esatta per eccellenza, la geometria (l'ordine di questa dipendenza è esattamente segnato nel _Convivio_ II xiii 27: «E ancora la Geometria è bianchissima, in quanto è sanza macula d'errore e certissima per sé e per la sua ancella, che si chiama Perspettiva»), attrae l'immaginazione col dare armi razionali a penetrare e a chiarire anche le più speciose e dubbie apparenze. Se mai Dante si rivolga alla Perspettiva, lo farà dunque come a scienza «certissima» e chiarificatrice d'errori.
(p. 20: il Parronchi spende molto tempo a discutere il modo in cui la _perspettiva_ si ponga di preciso tra interiorità ed oggettività, __visione spirituale__ e __visione fisica__ - contrasto __CRUCIALE!__ -, tra fisica e metafisica)

- Annotiamo anche le pagine 20 e 21. Qui si cita __Ruggero Bacone__, e vi è una precisazione importante a proposito del passaggio riguardo alla vista reciproca introdotto in __Convivio 2 9__ (in che modo vedere è sempre essere visti): si parla di __pupilla__. La visione certa è quella che avviene per __retta linea__ (questo è il problema con cui apriamo il saggio).

- Altra nota __importantissima__: nel _Convivio_ Dante finisce per identificare _sguardo_ e _raggio_! Ovvero - __raggio__ di luce (__proiettato__, emesso) e __sguardo__ (__passivo__, recepito, concepito) divengono la stessa cosa.

- Il trattamento più sostenuto e coerente della __perspettiva__ in _Convivio_ è in 3.10. Qui si spiega come "lo colore e la luce sono propriamente, perché solo col viso comprendiamo ciò, e non con altro senso" (non un passaggio rilevante, probabilmente).

	- Forse ancora marginale: la luce non può essere metafisica perché si propaga __nel tempo__ (dunque, attraverso un corpo diafano essa passa _più rapidamente_, fatto insoddisfacente per Bacone).

- - -

##Struttura

1. Il manoscritto _Egerton Dante_: completato nella prima metà del 14mo secolo - poco dopo o addirittura poco prima che Dante morisse.

1. L'ascensione verso il sole è colta in un momento particolare - Beatrice guarda verso l'alto, Dante verso Beatrice. I due personaggi sono colti di profilo. La didascalia spiega: "quando Beatrice in sul sinistro fianco vidi rivolta."

1. Il passaggio in Paradiso 1 è più complesso di così.

	- [L'impossibilità dell'uomo di sostenere la vista del sole è una teoria spiegata da __Alhazen__.]

1. Per comprenderne la complessità, sarà forse necessario ricorrere all'opera di Alessandro Parronchi, _Studi sulla Dolce Prospettiva_.

- - -

1. Lo studio di Parronchi si occupa del passaggio dalla _perspettiva_ (scienza legata all'ottica e derivata dalla geometria, che si occupa della modalità in cui la realtà è percepita dall'occhio umano) alla _prospettiva_ ortogonale - la tecnica adoperata per raffigurare solidi e distanze in maniera realistica. Il modo in cui Dante si avvicina a problemi di visione e percezione, a detta del Parronchi, è emblematico di questa transizione. 

1. Dante operò nel momento preciso in cui la __perspettiva__ stava per assimilarsi con la __prospettiva__; ma la differenza era ancora ben chiara ai commentatori che lessero il suo libro una generazione più tardi.

1. Ad esempio, il Parronchi descrive il modo in cui gli antichi commentatori [essi sono Jacopo della Lana e Benvenuto Rambaldi da Imola, entrambi intellettuali del trecento] dl poema compresero un passaggio di Purgatorio XV, nel momento in cui la fronte di Dante è gravata da un forte riflesso, prodotto da un angelo che vola intorno ai due pellegrini. 

	- L'illustrazione di Egerton a questo proposito non è granché interessante.

1. La descrizione di Dante è assai precisa, tanto che i commentatori dell'epoca, spiega il Parronchi, si sentirono in dovere di introdurre la nozione di _prospettiva_ proprio a questo punto.

- - -

1. La terza cantica è una _paideia_. Il processo di comprensione di Dante corrisponde a un progressivo processo di dissoluzione della visione. La visione diviene impossibile - diviene visione dell'impossibile.

1. Ciò avviene attraverso una serie di strumenti concatenati tra loro. L'impossibile è uno di essi; l'abbaglio è un altro.

	- L'abbaglio è precisamente il momento individuato in _Purgatorio XV_ dal Parronchi.

- - -

- __Marginalia?__ Parronchi cita qui _Bruno Nardi_, il quale in una conferenza su _Purgatorio XV_ chiosa di nuovo il fenomeno descritto spiegando che la _perspettiva_ è una scienza descritta nel Convivio (2.3 e 2.13). Dopodiché il Nardi spiega che grazie a essa si era "dimostrata coll'esperienza e col ragionamento la legge elementare dell'ottica, che cioè l'angolo d'incidenza è uguale all'angolo di riflessione, calcolati qui l'uno e l'altro in rapporto alla verticale del piano sul quale il poeta cammina."

- __Marginalia?__ Parronchi spende un po' di tempo parlando degli studi illuminanti di Eva Tea, "studiosa d'arte figurativa." Ella stabilì il modo in cui:

	- i versi di Paradiso III, 14-5 [apparizione degli spiriti nel cielo della luna "Quali per vetri trasparenti e tersi ... tornan d'i nostri visi le postille, | debili sì, che perla in bianca fronte | non vien meno tosto a le nostre pupille], sono in relazione con "l'effetto di bianco su bianco," spiegati nel 28 teorema del IV libro della _Perspectiva_ di Vitellione;

		- come legare questo fenomeno ottico a quanto del cielo della Luna è spiegato in Convivio? E dunque, per estensione, al legame tra __Luna__ e __grammatica__?

	- il passo di Paradiso XXIX 142-5 [metafora con cui è descritta la bontà e la generosità e la grandezza di Dio, il quale riflette la propria luce in un'immensa quantità di specchi, pur restando sempre uno - "Vedi l'eccelso omai e la larghezza | de l'etterno valor, poscia che tanti | speculi fatti s'ha in che si spezza, | uno manendo in sé come davanti.] è in relazione con la _Multiplicatio specierum_ di Bacone (ma è anche nella _Perspectiva_ dello stesso, III 6)

	- Paradiso XIV 58 [i corpi recuperati dalle anime che loro corrispondono, dopo il giudizio universale, saranno più luminosi delle anime stesse, e capaci in ogni caso di sopportare la luce del sole] e Paradiso XXX [] 46-8 si rifanno alla teoria di Alhazen, per cui la visione è dolore.

- __Marginalia?__ Parronchi spiega come la _perspectiva_ sia divenuta una "metafisica della luce" per i "dotti francescani del XIII secolo" (p. 18). Sta citando un volume di __De Bruyne__ _Etudes d'esthétique médiévale_, e uno di __Mazzeo__, _Light metaphysics_.
	
	- Metafisica della luce è un concetto che potrebbe essere utile per legare questa _visione_ alla _visione_ che dà moto al primo mobile - il rapporto tra __fisica__ e __metafisica__. La disciplina della _perspectiva_ è __quasi metafisica__.


- __Marginalia?__ Alhazen è stato tradotto al latino da __Gerardo da Cremona__ nel XII secolo.

	- Alhazen è poi ripreso da Vitellione (polacco) per la sua _Perspectiva_, versione ordinata verbalmente e razionalmente delle teorie dell'arabo.

- __Marginalia?__ Dopo Alhazen e Vitellione giungiamo a __Ruggero Bacone__.

- - -

1. Questi strumenti ottici - queste flessioni dell'ottica, l'abbaglio e l'impossibile - corrispondono a strumenti retorici.

1. Gli strumenti retorici e gli strumenti ottici sono disposti in una progressione di progressiva illuminazione.

1. Gil strumenti retorici e gli strumenti ottici servono a indicare sia una possibilità di illuminazione puramente intellettuale - di comprensione, di interiorizzazione; che una crisi di questo sapere e delle sue potenzialità.

1. Dante giunge a uno stadio per cui diviene impossibile comprendere oltre con i puri strumenti della ragione. 

1. L'__abbaglio__ indica una momentanea impossibilità di comprendere e di procedere. [L'impossibilità dell'essere umano di sostenere la visione del sole è in _Alhazen_.]

	1. L'abbaglio corrisponde, per sinestesia, al silenzio (l'abbaglio è l'indicibile).

1. L'ottica e gli strumenti dell'ottica sono anche adoperati per descrivere l'__elevazione__.

1. L'ottica e gli strumenti dell'ottica sono anche adoperati per descrivere la __fisica de Paradiso__.

1. L'ottica e gli strumenti dell'ottica sono anche adoperati per descrivere il fatto che, in fondo, il Paradiso è __performance__. 

	1. Che le anime che incontrano Dante, dunque, non sono altro che _immagini_.

- - -

1. Il dialogo e la visione sono intrecciati; __sinestesia__ e visione reciproca.

1. Il dialogo e la visione sono la stessa cosa - si tratta di due formulazioni dell'__intelligere__.

1. Il dialogo e la visione sono la stessa cosa; e sono a loro volta riconducibili a un atto di __conoscenza__ e di __amore__.

1. Il dialogo e la visione sono la stessa cosa; e sono legati all'amore qual è descritto nella __trinità__.

	1. La trinità e il valore del _terzo_.

	1. L'amore e lo Spirito Santo.

- - -

1. Il manoscritto _Egerton Dante_ è stato illustrato a Padova, dunque nella stessa città in cui Dante incontrò Giotto.

1. Qui asoperiamo il commentino di _Edgerton_ (non _Egerton_!) a Giotto - il modo in cui il pittore di Bondone adopera pezzi di teatro per costruire un mondo astratto. La stessa cosa che fece Dante. Fine.

- - -

- Fatti da indagare con urgenza:

	- in che modo funziona la visione (come è descritto tutto ciò nel _Convivio_? intendiamo, il rapporto tra _visione_, _immaginazione_, _desiderio_, _memoria_ e così via?

- Una fonte possibile: i _saggi di varia psicologia dantesca_ di Natale Busetto (non esistono in biblio).

- - -

##Passaggi

###Vita Nuova XLI 6

- __Abbaglio__

> Lo mio intelletto non lo puote comprendere; con ciò sia cosa che lo nostro intelletto s'abbia a quelle benedette anime sì come l'occhio debole a lo sole: e ciò lo dice lo Filosofo nel secondo de la metafisica.

###Convivio 2.8

- __I cieli e le scienze__

> A che è mestiere fare considerazione sovra una comparazione che è ne l'ordine de li cieli a quello de le scienze. Sì come adunque di sopra è narrato, li sette cieli primi a noi sono quelli de li pianeti; poi sono due cieli sopra questi, mobili, e uno sopra tutti, quieto. A li sette primi rispondono le sette scienze del Trivio e del Quadruvio, cioè Gramatica, Dialettica, Rettorica, Arismetrica, Musica, Geometria e Astrologia. A l'ottava spera, cioè a la stellata, risponde la scienza naturale, che Fisica si chiama, e la prima scienza, che si chiama Metafisica; a la nona spera corrisponde la scienza morale; ed al cielo quieto risponde la scienza divina, che è Teologia appellata. E ragione per che ciò sia, brievemente è da vedere.  
> Dico che l'cielo de la Luna con la Gramatica si somiglia [per due proprietadi], per che ad esso si può comparare. Che se la Luna si guarda bene, due cose si veggiono in essa proprie, che non si veggiono ne l'altre stelle: l'una sì è l'ombra che è in essa, la quale non è altro che raritade del suo corpo, a la quale non possono trerminare li raggi del sole e ripercuotersi così come ne l'altre parti; l'altra sì è la variazione de la sua luminositade, che ora luce da uno lato, e ora luce da un altro, secondo che lo sole la vede. E queste due proprietadi hae la Gramatica; ché, per la sua infinitade, li raggi de la ragione in essa non si terminano, in parte spezialmente de li vocabuli; e luce or di qua or di là in tanto quanto certi vocabuli, certe declinazioni, certe costruzioni sono in uso che già non furono, e molte già furono ancor che saranno: sì come dice Orazio nel principio de la Poetria quando dice: "Molti vocabuli rinasceranno che già caddero."  

- Notare come l'equivalenza tra __visione__ e __grammatica__ sia qui già interamente sancita. Non vi è dubbio alcuno - le due caratteristiche del corpo celeste sono caratteristiche che percepiamo attraverso la nostra osservazione del suo moto e della sua presenza in cielo; da questa osservazione deriviamo una _somiglianza_ rispetto al linguaggio parlato sulla terra. Le due caratteristiche rilevate sono le __macchie lunari__ e la mutabilità dell'astro durante il giorno. 

> E lo cielo di Mercurio si può comparare a la Dialettica per due proprietadi: che Mercurio è la più picciola stella del cielo, ché la quantitade del suo diametro non è più che di dugento trentadue miglia, secondo che pone Alfagrano, che dice quello essere de le ventotto parti una del diametro de la terra, lo quale è sei milia cinquecento miglia: l'altra proprietade si è che più va velata de li raggi del Sole che null'altra stella. E queste due proprietadi sono de la Dialettica: che la Dialettica è minore in suo corpo che null'altra scienza, ché perfettamente è compilata e terminata in quello tanto testo che ne l'Arte vecchia e ne la Nuova si truova; e va più velata che nulla scienza, in quanto procede con più sofistici e probabili argomenti più che altra. E lo cielo di Venere si può comparare a la Rettorica per due proprietadi: l'una è la chiarezza de suo aspetto, che è soavissima a vedere più che altra stella; l'altra sì è la sua apparenza, or da mane or da sera. E queste due proprietadi sono ne la Rettorica: ché la Rettorica è soavissima di tutte le altre scienze, però che a ciò principalmente intende; e appare da mane, quando dinanzi al viso de l'uditore lo rettorico parla, appare da sera, cioè retro, quando la lettera, per la parte remota, si parla per lo rettorico.  

- Notare come le caratteristiche fisiche (ontologiche? intrinsiche?) di Mercurio siano associate ai limiti della dialettica, la quale è per definizione limitata, benché ingannevole (_velata_); mentre le caratteristiche fenomeniche di Venere sono ciò che permette la sua identificazione con la retorica - due aspetti che sono imparentati con quanto si era già notato a proposito della luna (__chiarezza__ e __apparenza__ costanti). 

> E lo cielo del Sole si può comparare a l'Arismetrica per due proprietadi: l'una si è che del suo lume tutte le l'altre stelle s'informano; l'altra si è che l'occhio nol può mirare. E queste due proprietadi sono ne l'Arismetrica: ché del suo lume tutte s'illuminano le scienze, però che li loro subietti sono tutti sotto alcuno numero considerati, e ne le considerazioni di quelli sempre con numero si procede. [...] L'altra proprietade del Sole ancor si vede nel numero, del quale è l'Arismetrica: che l'occhio de lo 'ntelletto nol può mirare; però che 'l numero, quant'è in sé considerato, è infinito, e questo non potemo noi intendere.

- Il sole diviene qui il simbolo di una tensione metafisica; del visibile che si fa invisibile. La differenza di __intensità__ è un altro fatto rilevante. 

###Convivio 3.3.13

> E veramente dico; però che li miei pensieri, di costei ragionando, molte fiate voleano cose conchiudere di lei che io non le potea intendere, e smarrivami, sì che quasi parea di fuori alienato: come chi guarda col viso con[tra] una retta linea, prima vede le cose prossime chiaramente; poi, procedendo, meno le vede chiare; poi, più oltre, dubita; poi, massimamente oltre procedendo, lo viso disgiunto nulla vede. (3.3.13) 

###Convivio 3.9.16

> Ma la _perspectiva_ dà contezza di come «la stella puote parere non com'ella è» (_Conv._ III ix 16)

- Commento:

	- la _perspectiva_ spiega precisamente la differenza tra _fenomeno_ e _noumeno_ - la _perspectiva_ comincia a esplorare la differenza tra _fenomeno_ e _noumeno_ - ciò che _appare_ e ciò che è in realtà.

###Paradiso II

- __Esperienza con gli specchi__:

	- Beatrice adopera l'esempio degli specchi per spiegare a Dante l'importanza della visione.

- Non ce ne occuperemo direttamente; ma, spiega il Parronchi, Busnelli vide qui un'eco del momento in cui Tommaso commenta le _Meteore_ di Aristotele, e i tre specchi costituirebbero le __tre iridi__ dell'__occhio umano__. 

- __Luce come sapere__; luce come __paideia__ (109-11)

> ... te ne l'intelletto  
> voglio informar di luce sì vivace  
> che ti tremolerà nel suo aspetto;  
> (_Par_. II 109-111)

- Commento:

	- Questo momento è adoperato dal Parronchi in modo diverso: serve a spiegare in che modo "la potenza della luce determini la scintillazione" in quanto aspetto "vuol dire, oggettivamente, modo di apparire. (87)

###Paradiso III

- __Apparizione delle anime__ (10-4)

> Quali per vetri trasparenti e tersi  
> o ver per acque nitide e tranquille,  
> non sì profonde che i fondi sien persi,  
> tornan di nostri visi le postille  
> debili ...  
> (_Par_. III 10-4)  

- Qui spiega Parronchi che:

	- innanzitutto, qui "la luce, sostanza fisica, viene a formare il corrispettivo della «suprema intelligenza», sostanza spirituale. La _scientia perspectiva_ è dunque, anche in questa sublime occasione, guida alla verità. Ciononostante, a chiarificazione avventuta, all'inizio del terzo del _Paradiso_, le «proprie penne», i sensi mortali di Dante, come già ci soffermammo a osservare, lo inducono subito in errore, a credere immagini riflesse le anime che affiorano verso di lui: «poi sopra 'l vero ancor lo piè non fida» (III 27). Ed è da sottolineare l'importanza di questa apparizione al poeta delle anime dei beati, come esplicativa ed esemplare per tutte le successive. (71)

- __Piccarda__ (52-63)

> Li nostri affetti, che solo infiammati  
> son nel piacer de lo Spirito Santo,  
> letizian del suo ordine formati.  
> E questa sorte che par giù cotanto,  
> però n'è data, perché fuor negletti  
> li nostri voti, e vòti in alcun canto».  
> Ond'io a lei: «Ne' mirabili aspetti  
> vostri risplende non so che divino  
> che vi trasmuta da' primi concetti:  
> però non fui a rimembrar festino;  
> ma or m'aiuta ciò che tu mi dici  
> sì che raffigurar m'è più latino.  

- Commenti:

	- __visione e interiorità__:

		- "aspetti mirabili" si riferiscono a ciò che _si vede_ e a ciò che _si ammira_;

		- il discorso di Dante ha a che fare con il rapporto tra _visione_, _memoria_, _immagine_;

		- la parola "concetto" deriva da __cum + cipio__, immagine che si porta in mente; possedere all'interno di se stessi qualcosa che si ha prodotto; immagine prodotta al mio interno;

		- "concetto" è dunque raffigurazione, aspetto, volto presente.


- __Costanza d'Altavilla__ (120-126)

> Così parlommi, e poi cominciò '_Ave_,  
> _Maria_' cantando, e cantando vanio  
> come per acqua cupa cosa grave.  
> La vista mia, che tanto lei seguio  
> quanto possibil fu, poi che la perse,  
> volsesi al segno di maggior disio,  
> e a Beatrice tutta si converse;  
> ma quella folgorò nel mïo sguardo  
> sì che da prima il viso non sofferse;  
> e ciò mi fece a dimandar più tardo.  

- Commenti

	- __lode__:
	
		- relazione tra __lode__ ed elevazione è qui formulata con chiarezza;

		- presenza dell'__abbaglio__.

###Paradiso IV

- __Beatrice__

> Fé sì Beatrice qual fé Danïello,  
> Nabuccodonosor levando d'ira,  
> che l'avea fatto ingiustamente fello;  
> e disse: «Io veggio ben come ti tira  
> uno e altro disio, sì che tua cura  
> sé stessa lega sì che fuor non spira.  


- Commenti:

	- __visione e dialogo__:

		- qui la visione è dialogo; qui la visione _sostituisce_ il dialogo.

- __Paradiso come performance__ (28-42)

> D'i Serafin colui che più s'india,  
> Moïsè, Samuel, e quel Giovanni  
> che prender vuoli, io dico, non Maria,  
> non hanno in altro cielo i loro scanni  
> che questi spirti che mo t'appariro  
> né hanno a l'esser loro più o meno anni;  
> ma tutti fanno bello il primo giro,  
> e differentemente han dolce vita  
> per sentir più e men l'etterno spiro.  
> Qui si mostraro, non perché sortita  
> sia questa spera lor, ma per far segno  
> de la spiritüal c'ha men salita.  
> Così parlar conviensi al vostro ingegno,  
> però che solo da sensato apprende  
> ciò che fa poscia d'intelletto degno.  

- Commento:

	- qui c'è ovviamente l'idea di __Freccero__ di __Paradiso come performance__; segue l'idea di mondo __fisico__ adoperato per spiegare il mondo __metafisico__ (e, dunque, di __paideia__). 

###Paradiso XIV

- __Tremolio delle stelle__ (70-75)

> E sì come al salir di prima sera  
> comincian per lo ciel nove parvenze,  
> sì che la vista pare e non par vera,  
> parvemi lì novelle sussistenze  
> cominciare a vedere, e fare un giro  
> di fuor da l'altre due circunferenze.  

- __Pulviscolo nel sole__ (109-171)

> Di corno in corno e tra la cima e 'l basso  
> si movien lumi, scintillando forte  
> nel congiugnersi insieme e nel trapasso:  
> così si veggion qui diritte e torte,  
> veloci e tarde, rinovando vista,  
> le minuzie de' corpi, lunghe e corte,  
> moversi per lo raggio onde si lista  
> tal volta l'ombra che, per sua difesa,  
> gente con ingegno e arte acquista.  

- La descrizione è interessante perché si descrive il modo in cui l'uomo deve __proteggersi dal sole___.

##Paradiso XXVIII

- Parronchi chiosa: "Dante vede proprio riflesso negli occhi di Beatrice il «punto ... che raggiava lume», Dio stesso.

> Come in lo specchio fiamma di doppiero  
> vede colui che se n'alluma retro,  
> prima che l'abbia in vista o in pensiero,  
> e si rivolge, per veder se 'l vetro  
> li dice il vero, e vede ch'el s'accorda  
> con esso come nota con suo metro;  
> così la mia memoria si ricorda  
> ch'io feci, ...  
> (_Par._ XXVIII 4-11)  

- Questo momento è indicativo di una __SINESTESIA__, per Parronchi già in __BACONE__!

> Ma come la esprime? Mettendo in rapporto la simmetria speculare con l'armonia musicale. E in Bacone troviamo l'idea della complementarità delle due sensazioni: «_conformantur gestus cantui, et instrumentis, et metro, motis consimilibus et configurationibus competentibus, ut completa delectatio habeatur, non solum auditum sed visus_».


- - -

##Compiti - 22 Maggio 2015

- Finire di prendere appunti.

- - -

##Note sugli appunti

1. Tra le nostre intenzioni vi è quella di comprendere l'impatto dell'incontro tra Dante e Giotto a Padova. Più in generale, quella di comprendere come il Nord Italia abbia influenzato le teorie poetiche di Dante.

	1. Che cosa è il tragico?	
	
		- Problemi nuovi nella vecchiaia di Dante: il _tragico_ e l'_honestum_.

			- "Honestum Voco Pulchritudinem Intelligibilem" (nota agostiniana riguardo al problema).

			- Altra domanda sostanziale: che cos'è l'_Intelligibilem_?

				- Definizione trovata qui: si tratta della qualità del divino; si tratta della difficoltà di penetrare il divino stesso.

					- Primo proposito del nostro paper: definire le qualità ottiche dell'intellegibile. Domandare che cosa fanno gli angeli; qual è il rapporto tra _visione_ e _lettura_ nella loro attività?

					- Altra idea: Dante presbite.

		- Contrasto tra _sublimatum_ e _sublamatum_.

	2. Bisogna almeno _guardare_ la lettera a Cangrande della Scala.

1. A quanto pare, il _Liber de Causis_ è il compendio latino di neoplatonismo che Dante poté conoscere, commentato da Sigerio di Brabante, da Tommaso Aquinate, forse da Bacone, e da Albetto Magno.

1. Che cosa succede tra _Vita Nova_ e _Paradiso_? Questo pare un problema __fondamentale__.

1. George Santayana parla di Dante nel suo _Three Philosophical Poets: Lucretius, Dante, and Goethe_. Domanda: parla anche della luce?

1. _Processio_ (aristotelico) e _redditus_ (neoplatonico) luminoso nei primi tre versi del Paradiso (_penetra_, processio, e _risplende_, redditus). Penetrazione e ritorno della luce; come sono associati alla penetrazione e al ritorno dello sguardo?

	- Appunto: questa è, metaforicamente, la luce intesa come intelletto che si proietta e che ritorna.

		- _Riflessione_.

	- _Paradiso_ come stato mentale di riflessione (_paideia_).

- - -

1. Uno schema rappresenta il rapporto tra _intelletto_ e _desiderio_, rapporto mediato dalla _memoria_ (per Aristotele parte dell'anima sensitiva).

	- Fatto fondamentale: è necessario comprendere i meccanismi che regolano le relazioni tra _visione_, _immaginazione_, _comprensione_, _memoria_.

	- Fatto fondamentale: è necesario ricordare, costantemente, che il lavoro del _Paradiso_ è un lavoro di _riproduzione_ successiva ai processi di visione e di comprensione.


- - -

1. L'invasamento di Paradiso 1. Apollo e il valore del dionisiaco; Apollo e il tragico. La necessità di rifarsi a una modalità di sapere distinta; la _mania platonica_. In che modo anche questa è flessione dello sguardo?

	- Questo è __Paradiso I__.

- - -

1. Fallimento di intelletto e memoria.

1. Poetica dell'__abbaglio__. L'abbaglio è uno dei nodi sostanziali di questo sistema. Uno dei possibili nodi di questo sistema.

- - -

1. Riassunto dei temi della _Vita Nova_:

	1. "parere" come manifestazione dell'intimità (come __fenomeno__ dell'intimità, dell'interiorità, del _secretum_);

	2. __visione__ ed economia della visione (celestiale e terrestre);

	3. __morte__ e la minaccia costante della fine.

		- __Nota__: queste note potrebbero essere solo mie.

1. La parola __idea__ proviene da __orao__: __io vedo__.

1. Esiste un rapporto tra _grammatica_, _retorica_, e _geometria_? Quale di queste scienze è più fondante?

- - -

1. Rapporto tra la __grammatica__ e la fisica delle intelligenze angeliche (la lettura, l'_intelligere_ delle intelligenze angeliche).

- - -

1. La fisica deve tendere alla fisica; il rapporto tra il _primo mobile_ e l'_empireo_ è un rapporto misterioso. Un cielo interamente fisico non potrebbe aspirare a un cielo _metafisico_ quale l'Empireo. Esiste, perciò, una tensione tra i due aspetti - tra i due mondi, __fisico__ e __metafisico__, uno spazio liminale di tensione impossibile. Quello che accade su questo sottilissimo bordo è qualcosa di quasi incomprensibile.

- - -

1. Breve descrizione del moto celeste, come appare in __Convivio 2.3__.

	1. Dio __vede__ le proprie idee;

	1. Dio produce idee vededo e conoscendo se stesso;

		- Corollario: Dio è l'unico ente che conosce se stesso (in quanto conoscere - tendere a conoscere, vedere per tendere a conoscere - è indistinguibile da ignorare; conoscere come atto pedagogico, come processo attivo, _divenire_, è fatto che si addice soltanto a chi ignora; solo chi ignora può conoscere).

	1. Le idee sono i _modelli perfetti delle cose_ contenuti nella mente di Dio.

1. Nel _De Trinitate_ di Boezio si parla della necessità di creare una scienza puramente __intellettuale__ per comprendere un Dio solamente intellettuale; questa scienza è dissociata da quanto è possibile avvertire a partire dai sensi.

1. Il modo in cui MLA descrive l'ottica: materia che non è più del tutto materia. 

- - -

##Problemi di ordine superiore

- Bisogna capire l'idea di metafisica. Bisogna cominciare a cogliere l'intera portata dell'idea di metafisica. Perché essa non è finzione; non è religione, non è superstizione. La metafisica è un aspetto del reale che esiste al di là della fisica.

	- Destrutturare la fisica. Perché pensare che esiste solo la fisica?

		- Metafisica che si costruisce come reazione decostruzionista alla fisica; nel momento in cui si decide che la fisica e le sue proprietà sono convenzioni umane e linguistiche, allora - allora nasce la metafisica.

		- Visione dell'aldilà come esperimento di decostruzionismo della fisica. Fisica che non risponde adeguatamente ai principi determinati nel mondo terreno (fisico).

	- Poi, destrutturare la metafisica. Com'è che l'abbiamo definita solo attraverso la fisica?

- - -

- La tesi operativa: l'ottica è __poetica__. In Dante l'ottica è poetica.

- - -

- Domande:

	1. Che cosa è _immaginazione_? Come si contrappone a _visione interiore_, a _memoria_, alle facoltà dell'anima sensitiva?

		- Banalmente, qual è la relazione tra ciò che io vedo e ciò che io immagino solo con l'intelletto (l'idea dell'albero e l'albero; l'idea di triangolo e il triangolo; l'idea di chimera e il ricordo di un serpente, di un leone, di un capro)?

		- Come definire queste relazioni nel loro rapporto con la tradizione aristotelica, platonica, neoplatonica, cristiana e così via?

		- Dove si inserisce l'ottica in questo processo? Qual è il punto in cui la visione smette di essere fenomeno fisico e diviene fenomeno intellettuale (meglio, materiale e intellettuale; benché fisico e metafisico qui siano questioni ancora meritevoli di attenzione)?

			- Visione metafisica, forse, non è un mio problema.

		- Quando si passa da lenti a pensiero - a parola interiore?

		- Che è poi precisamente il problema di _vox_ e _verbum_; tutto il mondo fenomenico (fisico?) è, in qualche modo, assimilabile alla _vox_. E tutto il mondo interiore (intellettuale? metafisico?) è assimilabile al _verbum_. Dunque, tra le lenti che riflettono ciò che osservo e la mia capacità di assimilare, di ricordare, di trattenere, di comprendere, di descrivere, di replicare ciò che osservo, vi è un analogo distacco.

	1. Che cosa sono le _sostanze separate_? Beatrice e Dio sono _sostanze separate_ allo stesso modo, o in modi simili? Possiamo dire che _sostanze separate_ sono tutte quelle che richiedono la mediazione di un discorso indiretto - o complesso - come quello della _lode_, o dell'ottica flessa del _Paradiso_?

	- Sostanze separate sono le intelligenze angeliche e l'aspetto metafisico di Dio.
