1. [Introduzione]

1. Conservato nella British Library di Londra, il codice _Egerton 943_ è tra i primi manoscritti illuminati contenenti la _Commedia_ di Dante. In esso i versi del poema sono solitamente posizionati al centro di ogni pagina, e la loro successione è scandita dall'alternanza di indicatori rossi e blu, posti a sinistra di ciascuna terzina; ai margini del testo principale troviamo una serie di succinte glosse in latino, per lo più parafrasi puntuali, o chiarimenti riguardo ai personaggi o agli autori citati dallo scrittore fiorentino. Il commento più prezioso contenuto in questo artefatto, tuttavia, è forse costituito dalle 261 miniature che accompagnano l'intero viaggio del poeta nell'aldilà, dal principio di quello che, apparentemente, il miniatore o il suo glossatore consideravano un sogno (la prima immagine accosta Dante addormentato, sulla sinistra, a Dante nel mezzo del suo "cammino," sulla destra - fig. 1), alla contemplazione divina che conclude il poema, qui associata alla tradizionale icona del Cristo _Pantocrator_ (fig. 2). Nel loro ampio catalogo di _Illuminated Manuscripts of the Divine Comedy_, pubblicato nel 1969, gli storici dell'arte Peter Brieger e Millard Meiss attribuiscono _Egerton 943_ a uno _scriptorium_ padovano o emiliano; la datazione che propongono è attorno al secondo quarto del quattordicesimo secolo - durante i trent'anni successivi al completamento del poema. Queste illustrazioni, perciò, sono assimilabili alle prime esegesi di un'opera che ancora era priva di una prospettiva ermeneutica di riferimento, coerente, riconosciuta e, in qualche modo, stabile (se mai essa sia esistita). Come il resto dei suoi contemporanei, l'artista a cui fu assegnato il compito di dare forma a queste immagini dovette, innanzitutto, comprendere e riproporre al proprio pubblico un testo poetico nuovo - offrendo così, anch'egli, una sua originale interpretazione.

1. Come precisa ancora Brieger, infatti, _Egerton 943_ non è soltanto, in generale, tra i primi codici del suo tipo; in esso riconosciamo anche una serie di primati individuali, tali da consentirci di riferirci a esso come a un autentico prodotto d'invenzione. Fino a questo momento, ad esempio, i manoscritti illuminati della _Commedia_ proponevano soltanto un numero ridotto di miniature, meno di una per canto: in questo modo, dunque, la continuità tra le raffigurazioni era talmente frammentaria da rendere impossibile, a partire dalla loro sola osservazione, una comprensione, anche vaga, dello sviluppo del poema; il ricorso al testo era imprescindibile. Con questo manoscritto, invece, si apre un ciclo di codici miniati in cui il numero e la densità di immagini, almeno due per canto, è tale da permettere al lettore una prima intuizione dei luoghi e delle circostanze descritte dalla narrazione in versi. Se supponessimo di estrarre e giustapporre queste rappresentazioni in una sequenza a sé stante, perciò, dovremmo trovarci di fronte a un riassunto visivo dell'intero viaggio. In questa sinossi, come scopriremmo allora, la continuità tematica e spaziale tra i vari episodi di ciascuna cantica è garantita da una seconda innovazione dell'artista dell'_Egerton 943_: la predominanza e coerenza degli sfondi. Esclusi alcuni momenti di transizione (mura e cancelli, traghettamenti, processioni), l'_Inferno_ è costantemente identificato da una coppia di archi architettonici, di cui uno pare riconducibile a un palazzo, l'altro a una sorta di grotta (fig. 3); il _Purgatorio_ presenta sempre uno sfondo naturalistico, con morbide colline di roccia bianca e ricca vegetazione (fig. 4); il _Paradiso_, infine, presenta sempre una serie di cerchi concentrici azzurri, rispetto ai quali Dante e Beatrice si collocano dialogicamente, prima come commentatori esterni, poi, dopo l'arrivo nel cielo delle stelle fisse, come interlocutori interni, coinvolti in una serie di incontri via via più solenni. Ed è nel trattamento di questa cantica, probabilmente, che scopriamo il più affascinante contributo di questo artista all'interpretazione della _Commedia_.

1. La terza e più importante innovazione di _Egerton 943_, in effetti, coincide con la stessa presenza di una serie di illustrazioni poste ad accompagnamento del _Paradiso_. A detta di Brieger essa è la più antica a noi pervenuta: nessun artista prima di questo, almeno per quanto ci sia possibile sapere, si sarebbe cimentato con la materia visionaria su cui si fonda la sezione conclusiva del poema. Il risultato di questo primo approccio è ancora oggi sorprendente nella sua inventiva. Come si è accennato, Dante e Beatrice sono quasi sempre colti nella medesima attitudine, se non addirittura nel medesimo ambiente, almeno in apparenza: li vediamo inizialmente a sinistra dei cerchi celesti, in una sorta di cavità frastagliata, anch'essa azzurra, che potrebbe forse indicare la presenza di nubi o di acqua; nei cerchi concentrici, immancabilmente, compaiono gli attori o i temi di ciascun episodio - i volti, sempre riconoscibili, dei beati, o i corpi astrali descritti o discussi dai versi. Non manca, tuttavia, un'evoluzione nel trattamento di questi soggetti: prima dell'introduzione di Giustiniano, al principio del sesto canto, Beatrice si frappone tra Dante e i cerchi celesti; con il discorso dell'imperatore la loro posizione si inverte (fig. 5), e il poeta pare dotato di maggiore autonomia nelle sue interazioni con le anime successive. Inoltre, come si è già accennato, dopo la salita della scala d'oro, nel cielo di Saturno, i due protagonisti si trovano all'interno, e non più all'esterno, dei cerchi; questa transizione è anche accompagnata dalla scomparsa della cavità frastagliata, da questo momento sostituita da una vaga superficie dorata, quasi a indicare la crescente soprasensibilità del contesto. Tutti questi dettagli contribuiscono a suggerire la nozione che, nonostante la configurazione della cantica possa apparire rigida e ripetitiva, in questa stessa ripetizione si cela un costante progresso: quello di Dante, e del lettore, nella comprensione e nella contemplazione della verità divina - la _paideia_ che prepara la sua ascesa verso l'Empireo.

1. Ma l'ascesa è proprio l'elemento poetico di cui maggiormente si avverte l'assenza nelle miniature di _Egerton 943_. Come la gran parte dei suoi successori, l'artista decide di non raffigurare dinamicamente il processo di graduale avvicinamento del protagonista verso il proprio obiettivo; al contrario, tutto ciò che queste pagine ci offrono è una collezione di istantanee statiche, per mezzo delle quali possiamo intuire la presenza di un movimento che tuttavia non ci è mai concesso di osservare direttamente. __--->__ [Qualche parola in più riguardo a questo (o no?) - consultare gli appunti; poi passare a Paradiso I.] 

- - -

1. Tuttavia, vi sono lacune - appunto perché questi illustratori, come i primi commentatori, si trovarono nella posizione di dover interpretare quanto accade prima di chiunque altro, e di riproporlo al proprio ppubblico. L'__ascensione__ attraverso i cieli, ad esempio, è un motivo che viene assai di rado raffigurato pittoricamente. Accade lo stesso in questa versione del Paradiso. Qui Dante e Beatrice sono sempre raffigurati nella medesima posizione, staticamente, mentre il paesaggio cambia intorno a loro. è il caso di Paradiso I, in cui vediamo i due personaggi prima sulla sommità della montagna del Purgatorio, poi nel cielo del sole - ed infatti contemplano, da lì, il cielo successivo, quello lunare. Tra i due momenti della raffigurazione abbiamo una lacuna - un salto temporale e spaziale che non viene descritto.

	- Qui è necessario, in realtà, descrivere __tutte e due le figure__. Sono entrambe belle e significative: ribadiamo, la prima si riferisce alla terzina "Quando Beatrice in sul sinistro fianco / vidi rivolta e riguardar nel sole: / aquila sì non li s'affisse unquanco." 

1. Abbiamo detto, perciò, che questo è uno dei primi manoscritti completamente illustrati prodotti per la Commedia, forse tra i primissimi a contenere una versione del _Paradiso_ - tanto che, possiamo pensare, gli illustratori si debbono essere talvolta trovati in difficoltà a immaginare in che modo raffigurare alcune sequenze. [__Esempi?__] Un esempio è quello di Paradiso I: esso è illustrato in due momenti, nella circostanza in cui Beatrice osserva il sole e nella circostanza in cui Beatrice, rivolta verso Dante, illustra la modalità in cui avverrà l'ascensione durante la cantica. Ma, come sappiamo, il testo dantesco è di gran lunga più complesso; e l'ascensione vera e propria non avviene né in un momento né nell'altro, ma quando Dante si trova in una posizione particolare.

- Inseriamo qui la citazione da Dante.

> Fatto avea di là mane e di qua sera  
> tal foce, e quasi tutto era là bianco  
> quello emisperio, e l'altra parte nera,  
> quando Beatrice in sul sinistro fianco  
> vidi rivolta e riguardar nel sole:  
> aquila sì non li s'affisse unquanco,  

- - -

> E sì come secondo raggio suole  
> uscir del primo e risalire in suso,  
> pur come pelegrin che tornar vuole,  
> così de l'atto suo, per li occhi infuso  
> ne l'imagine mia, il mio si fece,  
> e fissi li occhi al sole oltre nostr'uso.  

- - -

> Molto è licito là, che qui non lece  
> a le nostre virtù, mercé del loco  
> fatto per proprio de l'umana spece.  
> Io nol soffersi molto, né sì poco,  
> ch'io nol vedessi sfavillar dintorno,  
> com' ferro che bogliente esce del foco;  
> e di sùbito parve giorno a giorno  
> essere aggiunto, come quei che puote  
> avesse il ciel d'ul altro sole addorno.  
> Beatrice tutta ne l'etterne rote  
> fissa con li occhi stava; e io in lei  
> le luci fissi, di là sù rimote.  
> Nel suo aspetto tal dentro mi fei,  
> qual si fé Glauco nel gustar de l'erba  
> che 'l fé consorto in mar de li altri dèi.  
> Trasumanar significar _per verba_  
> non si poria; però l'essemplo basti  
> a cui esperïenza grazia serba.  
> S'i' era sol di me quel che creasti  
> novellamente, amor che 'l ciel governi,  
> tu 'l sai, che col tuo lume mi levasti.  
> Quando la rota che tu sempiterni  
> desiderato, a sé mi fece atteso  
> con l'armonia che temperi e discerni,  
> parvemi tanto allor del cielo acceso  
> de la fiamma del sol, che pioggia o fiume  
> lago non fece alcun tanto disteso.  
> La novità del suono e 'l grande lume  
> di lor cagion m'accesero un disio  
> mai non sentito di cotanto acume.  
> Ond'ella, che vedea me sì com'io,  
> a quïetarmi l'animo commosso,  
> pria ch'io a dimandar, la bocca aprio  
> (43-87)

1. La modalità di questa transizione è complessa, e modella l'intera ascensione attraverso il Paradiso, come ha illustrato _Akbari_ nel suo saggio su _Visione e Allegoria_. Possiamo riassumerla in tre momenti fondamentali: quello rappresentato qui, in cui Dante osserva Beatrice, la quale a sua volta osserva il sole; un momento successivo, nel quale Dante cerca di imitare il comportamento di Beatrice, senza poter però sostenere la visione abbagliante dell'astro; e infine un momento di grande complessità strutturale, in cui Dante pare osservare Beatrice la quale, a sua volta, risponde allo sguardo di Dante e, al tempo stesso, mantiene i propri occhi fissi nel sole. Questo è, appunto, il modo in cui nella cantica avviene l'ascensione di volta in volta - imitazione, abbaglio, ascensione. [In questo lavoro, cercheremo di analizzare le implicazioni di ciascuno di questi passaggi.] Perché, dunque, l'illustratore ha deciso di concentrarsi solo sul primo momento, quello in cui Beatrice osserva il sole?

	- L'illustratore ha deciso di soffermarsi su due momenti _statici_ della narrazione, e in apparenza non i più significativi - Dante fermo da un lato, mentre osserva Beatrice la quale mantiene le proprie pupille fisse nel centro esatto della sfera astrale; e, in seconda battuta, Beatrice che risolve i dubbi di Dante.

	- Ma, va notato, nella seconda immagine Dante e Beatrice si trovano già nel cielo del sole. L'illustratore ha deciso di raffigurare così l'elevazione di Dante. Ma la figura è inesatta.

1. Una possibile proposta è che in realtà l'intera progressione del canto possa essere contenuta nella giustapposizione tra questa prima scena - Dante che osserva Beatrice che a sua volta osserva il sole - e la successiva illustrazione, quella per cui Beatrice e Dante sono colti in un dialogo espositivo. 

	- Adoperare qui una citazione da Brunetto Latini, Tresor I.145.1-2 "Aigle est li miauz v[e]anz oisel dou monde; [...]. Et sa nature est de garder contre le soleil si forment que ses iauz ne remue goute; et por ce quant le aigle a ses fiz et les tient a ses ongles droit contre les rais dou soleil, et cil qui esgarde justement sens croler est r[e]tenus et norris si come dignes, et cil qui les iauz remue est refusez et gietez dou ni come bastars.

		- Soffermarsi sull'idea di "droit contre les rais dou soleil" e sull'identificazione tra __raggio__ e __sguardo__ già individuata dal Parronchi.
