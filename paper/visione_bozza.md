1. [Introduzione]

1. Conservato nella British Library di Londra, il codice _Egerton 943_ è tra i primi manoscritti illuminati contenenti la _Commedia_ di Dante. In esso i versi del poema sono solitamente posizionati al centro di ogni pagina, e la loro successione è scandita dall'alternanza di indicatori rossi e blu, posti a sinistra di ciascuna terzina; ai margini del testo principale troviamo una serie di succinte glosse in latino, per lo più parafrasi puntuali, o chiarimenti riguardo ai personaggi o agli autori citati dallo scrittore fiorentino. Il commento più prezioso contenuto in questo artefatto, tuttavia, è forse costituito dalle 261 miniature che accompagnano l'intero viaggio del poeta nell'aldilà, dal principio di quello che, apparentemente, il miniatore o il suo glossatore consideravano un sogno (la prima immagine accosta Dante addormentato, sulla sinistra, a Dante nel mezzo del suo "cammino," sulla destra - fig. 1), alla contemplazione divina che conclude il poema, qui associata alla tradizionale icona del Cristo _Pantocrator_ (fig. 2). Nel loro ampio catalogo di _Illuminated Manuscripts of the Divine Comedy_, pubblicato nel 1969, gli storici dell'arte Peter Brieger e Millard Meiss attribuiscono _Egerton 943_ a uno _scriptorium_ padovano o emiliano; la datazione che propongono è attorno al secondo quarto del quattordicesimo secolo, ossia durante i trent'anni successivi al completamento del poema. Queste illustrazioni, perciò, sono assimilabili alle prime esegesi di un'opera che ancora era priva di un'esposizione ermeneutica di riferimento, coerente, riconosciuta e, in qualche modo, stabile (se mai essa sia esistita). Come il resto dei suoi contemporanei, l'artista a cui fu assegnato il compito di dare forma a queste immagini dovette, innanzitutto, comprendere e riproporre al proprio pubblico un testo poetico nuovo - offrendo così, anch'egli, una sua originale interpretazione.

1. Come precisa ancora Brieger, infatti, _Egerton 943_ non è soltanto, in generale, tra i primi codici del suo tipo; in esso riconosciamo anche una serie di primati individuali, tali da consentirci di riferirci a esso come a un autentico prodotto d'invenzione. Fino a questo momento, ad esempio, i manoscritti illuminati della _Commedia_ proponevano soltanto un numero ridotto di miniature, meno di una per canto: in questo modo, dunque, la continuità tra le raffigurazioni era talmente frammentaria da rendere impossibile, a partire dalla loro sola osservazione, una comprensione, anche vaga, dello sviluppo del poema; il ricorso al testo era imprescindibile. Con questo manoscritto, invece, si apre un ciclo di codici miniati in cui il numero e la densità di immagini, almeno due per canto, è tale da permettere al lettore una prima intuizione dei luoghi e delle circostanze descritte dalla narrazione in versi. Se supponessimo di estrarre e giustapporre queste rappresentazioni in una sequenza a sé stante, perciò, dovremmo trovarci di fronte a un riassunto visivo dell'intero viaggio. In questa sinossi, come scopriremmo allora, la continuità tematica e spaziale tra i vari episodi di ciascuna cantica è garantita da una seconda innovazione dell'artista dell'_Egerton 943_: la predominanza e coerenza degli sfondi. Esclusi alcuni momenti di transizione (mura e cancelli, traghettamenti, processioni), l'_Inferno_ è costantemente identificato da una coppia di archi architettonici, di cui uno pare riconducibile a un palazzo, l'altro a una sorta di grotta (fig. 3); il _Purgatorio_ presenta sempre uno sfondo naturalistico, con morbide colline di roccia bianca e ricca vegetazione (fig. 4); il _Paradiso_, infine, presenta sempre una serie di cerchi concentrici azzurri, rispetto ai quali Dante e Beatrice si collocano dialogicamente, prima come commentatori esterni (fig. 5), poi, dopo l'arrivo nel cielo delle stelle fisse, come interlocutori interni, coinvolti in una serie di incontri via via più solenni (fig. 6). Ed è nel trattamento di questa cantica, probabilmente, che scopriamo il più affascinante contributo di questo artista all'interpretazione della _Commedia_.

1. La terza e più importante innovazione di _Egerton 943_, in effetti, coincide con la stessa presenza di una serie di illustrazioni poste ad accompagnamento del _Paradiso_. A detta di Brieger essa è la più antica a noi pervenuta: nessun artista prima di questo, almeno per quanto ci sia possibile sapere, si sarebbe cimentato con la materia visionaria su cui si fonda la sezione conclusiva del poema. Il risultato di questo primo approccio è ancora oggi sorprendente nella sua inventiva. Come si è accennato, Dante e Beatrice sono quasi sempre colti nella medesima attitudine, se non addirittura nel medesimo ambiente, almeno in apparenza: li vediamo inizialmente a sinistra dei cerchi celesti, in una sorta di cavità frastagliata, anch'essa azzurra, che potrebbe forse indicare la presenza di nubi o di acqua; nei cerchi concentrici, immancabilmente, compaiono gli attori o i temi di ciascun episodio - i volti, sempre riconoscibili, dei beati, o i corpi astrali descritti o discussi dai versi. Non manca, tuttavia, un'evoluzione nel trattamento di questi soggetti: negli episodi che precedono l'introduzione di Giustiniano, dal primo al sesto canto, Beatrice si frappone tra Dante e i cerchi celesti; dopo il discorso dell'imperatore la loro posizione si inverte (cfr figg. 7), e il poeta pare dotato di maggiore autonomia durante le sue succesive interazioni con le anime. Inoltre, come si è già accennato, dopo la salita della scala d'oro, nel cielo di Saturno, i due protagonisti si trovano all'interno, e non più all'esterno, dei cerchi; questa transizione è anche accompagnata dalla scomparsa della cavità frastagliata, da questo momento sostituita da una vaga superficie dorata, quasi a indicare la crescente soprasensibilità del contesto (cfr. figg. 5 e 6). Tutti questi dettagli contribuiscono a suggerire la nozione che, nonostante la configurazione della cantica possa apparire rigida e ripetitiva, in questa stessa ripetizione si cela un costante progresso: quello di Dante, e del lettore, nella comprensione e nella contemplazione della verità divina - la _paideia_ che prepara la sua ascesa verso l'Empireo.

1. Ma l'ascesa è proprio l'elemento poetico di cui maggiormente si avverte l'assenza nelle miniature di _Egerton 943_. Come la gran parte dei suoi successori, l'artista decide di non raffigurare dinamicamente il processo di graduale avvicinamento del protagonista verso la propria patria celeste; al contrario, tutto ciò che queste pagine ci offrono è una statica collezione di istantanee, per mezzo delle quali possiamo a fatica inferire la presenza di un movimento, e tuttavia senza che ci sia mai concesso di percepirlo direttamente. Benché, come si è detto, l'apparente invarianza nella descrizione degli sfondi sia una caratteristica dell'intero ciclo, le miniature preparate per l'_Inferno_ e, soprattutto, per il _Purgatorio_ paiono guidate da un più esplicito tentativo di catturare la viva gestualità del pellegrino e di Virgilio nel loro procedere attraverso uno spazio fisico; un indizio eloquente di questa aspirazione è, per esempio, il successivo spostamento dei due personaggi da sinistra a destra (cfr. figg. 4 e 8), immediata indicazione grafica di un avanzamento orizzontale coincidente col senso di lettura. Nel _Paradiso_ non accade nulla di analogo; fatta eccezione per l'episodio della scala d'oro, su cui Dante è raffigurato per un istante all'inizio della salita, il moto verticale del poeta e della sua guida non è mai riprodotto dall'artista. Si confrontino, come modello, le due immagini che aprono la cantica: la prima, collocata tra i versi 48 e 49, pare presentare le due figure sulla sommità del Purgatorio, mentre Beatrice, osservata da Dante, mantiene gli occhi fermi nel centro del sole (fig. 9); la seconda, collocata invece tra i versi 99 e 100, li vede già impegnati nella lezione teologica che avviene nel cielo della Luna, quando la donna illustra i fondamenti razionali e spirituali dell'ascensione attraverso le sfere celesti (fig. 10). Ma proprio questa ascensione non è, appunto, affatto raffigurata: tra le due circostanze troviamo invece un intervallo tale da produrre l'illusione che sia stato il cielo a mutare, e non l'ubicazione dei personaggi. Anziché concentrarsi sui cinquanta versi che costituiscono il cuore narrativo del canto, l'ascesa di Dante, il miniatore ne rappresenta soltanto l'inizio e la conclusione, equiparando quest'azione fondante a una lacuna visuale.

1. L'ascensione del poeta in questi versi è, in effetti, un'azione ben più articolata rispetto a quanto si possa intuire dalle due miniature, complessità che provoca di fatto un'inaspettata ambiguità nel sistema di corrispondenze tra testo e illustrazione. Possiamo suddividere la sezione delimitata dalla coppia di immagini (I.49-100) in tre sequenze principali: nella prima (I.49-63), Dante, dopo aver osservato il modo in cui Beatrice mantiene gli occhi fermi nel cerchio del sole, ne imita il gesto, tollerando l'intensità luminosa dell'astro per un lasso di tempo superiore a quanto sia abitualmente concesso all'essere umano, ma in ogni caso limitato; nella seconda (I.64-84), Dante sposta invece il suo sguardo su Beatrice, la quale continua a fissare il sole, indisturbata; nella terza (I.85-99), Beatrice risolve il primo dubbio del pellegrino, riguardante la fulminea velocità del loro spostamento attraverso i cieli. Al principio del canto successivo scopriamo che i due non interrompono mai questo rapido movimento verticale, in una continuità espressa dal valore durativo dell'imperfetto "cen portava," al verso 22; ma ai fini di questa analisi, dedicata al canto introduttivo, possiamo limitarci a considerare questa ascensione iniziale come un atto concluso in se stesso, diretto dalla sommità del Purgatorio al cielo del sole (o alla sfera del fuoco, secondo alcuni commentatori). Se consideriamo anche i versi precedenti, raffigurati nella prima illustrazione, la dinamica di questa ascensione, da cui escludiamo il successivo dialogo, è tripartita e quasi perfettamente simmetrica: Dante osserva Beatrice; Dante osserva il sole; Dante osserva di nuovo Beatrice. L'elevazione vera e propria avviene al termine del secondo e del terzo momento, ed è segnalata, come precisano tutti i commenti, dall'intensificazione della luminosità avvertita dal pellegrino intorno a sé: dapprima, durante l'osservazione diretta dell'astro, gli "parve giorno a giorno | essere aggiunto, come quei che puote | avesse il ciel d'un altro sole addorno" (vv. 61-63); dopodiché, mosso lo sguardo sulla donna, gli parve "tanto allor del cielo acceso | de la fiamma del sol, che pioggia o fiume | lago non fece alcun tanto disteso" (I.79-81). La sola miniatura iniziale potrebbe perciò ambiguamente riferirsi sia all'avvio che alla conclusione del processo: Dante guarda Beatrice, mentre Beatrice guarda il sole. 

1. L'organizzazione bidimensionale dell'illustrazione, tuttavia, non ci permetterebbe di cogliere l'alterazione di alcuni dettagli determinanti nell'attitudine dei due soggetti. Nel suo volume _Seeing through the Veil: Optical Theory and Medieval Allegory_, Suzanne Akbari considera lo stadio finale di questa sequenza come affine alla modalità privilegiata di movimento nel _Paradiso_. Secondo la studiosa, solide nozioni di ottica perspettiva permisero a Dante di premettere concreti fondamenti scientifici alla sostanza luminosa del suo viaggio spirituale. Akbari spiega, perciò, come il concetto cardinale dell'organizzazione spaziale e poetica del terzo regno sia quello di riflessione, intesa come riproduzione della luce divina da parte dei soggetti e degli enti che, contemplandola, illuminano i diversi cieli da essi occupati; l'idea è ripresa, aggiunge, da Alberto Magno e da Tommaso d'Aquino [@Akbari2004 164-177]. Questo principio costituirebbe anche il mezzo fisico che consente l'ascesa del poeta.

> For Dante himself, however, passage through heaven takes place through reflected vision; not until the end of the _Paradiso_ does he ascend through a direct ray. He ascends from circle to circle by means of the reflected ray seen in Beatrice's eyes (e.g., 4.142): the ray is a kind of rope or ladder allowing Dante to ascend. But, as Beatrice herself warns, 'non pur ne' miei occhi è paradiso' [... (18.21)]; Dante's ascent can be mediated by any of the blessed mirrors in heaven, whether a soul (17.123; 18.2) or an angel (9.61). [@Akbari2004 165]

I momenti citati paiono in realtà eterogenei. Il primo episodio, a cui ritorneremo in seguito, precede l'esposizione teologica con cui si apre il quinto canto, ed è indicativo di un'esperienza intellettuale, spirituale, amorosa, tanto intensa da provocare un temporaneo smarrimento: "Beatrice mi guardò con gli occhi pieni | di faville d'amor così divini, | che, vinta, mia virtute diè le reni, | e quasi mi perdei con li occhi chini" (IV.139-142). Il secondo e il terzo si riferiscono all'anima di Cacciaguida, paragonato prima a uno "specchio d'oro" in cui si rifletta "raggio di sole" (XVII.123), poi a uno "specchio beato" (XVIII.2); il quarto coincide col modo in cui Cunizza allude ai Troni del settimo cielo, chiamandoli, di nuovo, "specchi" (IX.61). Una vera e propria ascensione è assente da questi esempi. Esiste tuttavia un modo per cui la scena del primo canto, di cui ci stiamo occupando, potrebbe rispondere al modello di riflessione proposto da Akbari; come Dante espone nel _Convivio_ (III.9), la pupilla umana è capace di trasmettere l'aspetto delle "cose visibili" al cervello in quanto, come "vetro terminato con piombo," essa ferma queste forme "quasi come uno specchio" [@Convivio]. Se, diversamente da quel che mostra la miniatura di _Egerton 943_, Dante fosse disposto non di spalle ma di fronte a Beatrice, il "reflected ray" proveniente dall'astro luminoso, riprodotto dagli specchi contenuti negli occhi della donna e assorbito indirettamente da quelli del poeta, potrebbe davvero costituire uno strumento di elevazione, "a kind of rope or ladder" di luce, quale quello suggerito dalla studiosa.

1. Se considerassimo come valida questa ipotesi, l'immagine del manoscritto sarebbe dunque inesatta, riduttiva, o semplicemente parziale, in quanto valida soltanto per la prima fase dell'ascensione. Posto davanti al pellegrino, lo specchio degli occhi di Beatrice dovrebbe essere collocato obliquamente rispetto al suo viso e al disco del sole, formando lungo la sua perpendicolare un simmetrico angolo di incidenza e riflessione, analogo a quello descritto nel quindicesimo canto del _Purgatorio_: "e tanto si diparte | dal cader de la pietra in igual tratta, sì come mostra esperïenza e arte" (XV.16-24). In quella circostanza, salendo il fianco della collina australe nel primo pomeriggio, Dante dovette proteggere i propri occhi dall'intensa "luce rifratta" originata da un messo angelico; come spiega Alessandro Parronchi nella sua analisi de _La perspettiva dantesca_, si tratta di uno dei pochi passaggi, nell'intero poema, a cui la tradizione critica abbia solitamente associato i possibili studi di ottica familiari allo scrittore fiorentino [@Parronchi]. Anche i primi versi del _Paradiso_ potrebbero richiamare precise nozioni scientifiche, tali, però, da contraddire l'interpretazione di Akbari, e la stessa presenza di un "reflected ray seen in Beatrice's eyes." Cominciamo dalla linea che unisce il cerchio del sole alla pupilla della donna; per descriverne l'esattezza, Dante ricorre a una similitudine animale: "aquila sì non li s'affisse unquanco" (I.48). Come riporta una tra le possibili ispirazioni del paragone, il _Tresor_ di Brunetto Latini, il volatile, "li miauz v[e]anz oisel dou monde," era comunemente noto per la facoltà "de garder contre le soleil si forment que ses iauz ne remue goute," e poiché temprava i propri piccoli tenendoli immobili "droite contre les rais dou soleil" [@Tresor I.145.1-2]. L'atto di "affissare" presuppone allora che lo specchio oculare e il disco luminoso siano disposti "droite" uno di fronte all'altro, ossia parallelamente. Se analizziamo poi il modo in cui Dante stesso fisserebbe le proprie "luci" in quelle di Beatrice (I.64-66), affinché il raggio riprodotto da quelle superfici riflettenti possa essere nuovamente assorbito dal suo sguardo, ci imbattiamo in una contraddizione ancora maggiore, determinata da principi presentati dallo stesso autore nel _Convivio_. Glossando la canzone _Voi che 'ntendendo il terzo ciel movete_, Dante espone le motivazioni perspettiche per cui "l'occhio l'altro occhio non può guardare, sì che esso non sia veduto da lui; ché, sì come quello che mira riceve la forma ne la pupilla per retta linea, così per quella medesima linea la sua forma se ne va in quello ch'ello mira" [@Convivio]. In sostanza, la condizione per cui il cerchio di una pupilla possa vedere quello di un'altra pupilla, è che le due superfici siano, di nuovo, disposte parallelamente. Dunque, come abbiamo detto, se il raggio fosse incidente, come quello di _Purgatorio_ XV, lo specchio in fondo agli occhi di Beatrice sarebbe orientato obliquamente rispetto ai due soggetti; al contempo, però, affinché l'osservazione degli occhi di Dante o del disco del sole avvenga nel modo descritto, la donna dovrebbe essere disposta parallelamente sia rispetto all'uno che rispetto all'altro.

affinché le sia possibile guardare gli occhi Dante o il disco del sole, dunque, Beatrice dovrebbe essere disposta parallelamente rispetto a entrambi.

[__-->__ Purg. XV; Parronchi; i commentatori che sostengono sia la stessa cosa - dunque Beatrice guarderebbe negli occhi di Dante; Latini; il Convivio; il riflesso spiegato da Parronchi; ambiguità, abbaglio.] ter



- - -

##28 maggio (due giorni alla scadenza)

- - -

- Descrivere quanto accade in questi versi nel dettaglio. Complessità e vaghezza.

- Adoperare Akbari per confrontare questo passaggio ad altri analoghi all'interno della cantica; spiegare che per lei esso è il modello dell'intera ascensione attraverso i cieli paradisiaci.

	- Qui abbiamo anche Brunetto Latini.

	- Qui abbiamo anche il passo del _Convivio_

- Adoperare Parronchi per spiegare che Akbari si sbaglia; che l'immagine è invece adeguata; che essa indica _imitazione_. Difficoltà di comprensione. Akbari e l'illuminatore.

- Abbaglio come difficoltà di percezione e di comprensione. Abbaglio come premessa alla comprensione. Abbaglio come momento fondativo della _paideia_.

- La tradizione proviene da Alhazen. Sofferenza.

	- Valore fisico dell'abbaglio:

		- il corpo di beatrice;

		- l'inebriamento mistico;

		- tra fisica e metafisica.

	- Valore intellettuale dell'abbaglio:

		- citazione dalla _Vita Nuova_;

		- Freccero e il bianco su bianco dell'indicibile;

		- la grammatica e la visione (esempi dal convivio, Anichini);

		- l'enigma (articolo);

		- la lode (elevazione cristiana e neoplatonica; _paideia_).

- Illustratore padovano; giotto. Conclusione.

- - -

	- Qui è necessario, in realtà, descrivere __tutte e due le figure__. Sono entrambe belle e significative: ribadiamo, la prima si riferisce alla terzina "Quando Beatrice in sul sinistro fianco / vidi rivolta e riguardar nel sole: / aquila sì non li s'affisse unquanco." 

1. Abbiamo detto, perciò, che questo è uno dei primi manoscritti completamente illustrati prodotti per la Commedia, forse tra i primissimi a contenere una versione del _Paradiso_ - tanto che, possiamo pensare, gli illustratori si debbono essere talvolta trovati in difficoltà a immaginare in che modo raffigurare alcune sequenze. [__Esempi?__] Un esempio è quello di Paradiso I: esso è illustrato in due momenti, nella circostanza in cui Beatrice osserva il sole e nella circostanza in cui Beatrice, rivolta verso Dante, illustra la modalità in cui avverrà l'ascensione durante la cantica. Ma, come sappiamo, il testo dantesco è di gran lunga più complesso; e l'ascensione vera e propria non avviene né in un momento né nell'altro, ma quando Dante si trova in una posizione particolare.

- Inseriamo qui la citazione da Dante.

> Fatto avea di là mane e di qua sera  
> tal foce, e quasi tutto era là bianco  
> quello emisperio, e l'altra parte nera,  
> quando Beatrice in sul sinistro fianco  
> vidi rivolta e riguardar nel sole:  
> aquila sì non li s'affisse unquanco,  

- - -

49

> E sì come secondo raggio suole  
> uscir del primo e risalire in suso,  
> pur come pelegrin che tornar vuole,  
> così de l'atto suo, per li occhi infuso  
> ne l'imagine mia, il mio si fece,  
> e fissi li occhi al sole oltre nostr'uso.  
> Molto è licito là, che qui non lece  
> a le nostre virtù, mercé del loco  
> fatto per proprio de l'umana spece.  
> Io nol soffersi molto, né sì poco,  
> ch'io nol vedessi sfavillar dintorno,  
> com' ferro che bogliente esce del foco;  
> e di sùbito parve giorno a giorno  
> essere aggiunto, come quei che puote  
> avesse il ciel d'ul altro sole addorno.  

- - -

> Beatrice tutta ne l'etterne rote  
> fissa con li occhi stava; e io in lei  
> le luci fissi, di là sù rimote.  
> Nel suo aspetto tal dentro mi fei,  
> qual si fé Glauco nel gustar de l'erba  
> che 'l fé consorto in mar de li altri dèi.  
> Trasumanar significar _per verba_  
> non si poria; però l'essemplo basti  
> a cui esperïenza grazia serba.  
> S'i' era sol di me quel che creasti  
> novellamente, amor che 'l ciel governi,  
> tu 'l sai, che col tuo lume mi levasti.  
> Quando la rota che tu sempiterni  
> desiderato, a sé mi fece atteso  
> con l'armonia che temperi e discerni,  
> parvemi tanto allor del cielo acceso  
> de la fiamma del sol, che pioggia o fiume  
> lago non fece alcun tanto disteso.  
> La novità del suono e 'l grande lume  
> di lor cagion m'accesero un disio  
> mai non sentito di cotanto acume.  

- - -

> Ond'ella, che vedea me sì com'io,  
> a quïetarmi l'animo commosso,  
> pria ch'io a dimandar, la bocca aprio  

> (43-87)

1. La modalità di questa transizione è complessa, e modella l'intera ascensione attraverso il Paradiso, come ha illustrato _Akbari_ nel suo saggio su _Visione e Allegoria_. Possiamo riassumerla in tre momenti fondamentali: quello rappresentato qui, in cui Dante osserva Beatrice, la quale a sua volta osserva il sole; un momento successivo, nel quale Dante cerca di imitare il comportamento di Beatrice, senza poter però sostenere la visione abbagliante dell'astro; e infine un momento di grande complessità strutturale, in cui Dante pare osservare Beatrice la quale, a sua volta, risponde allo sguardo di Dante e, al tempo stesso, mantiene i propri occhi fissi nel sole. Questo è, appunto, il modo in cui nella cantica avviene l'ascensione di volta in volta - imitazione, abbaglio, ascensione. [In questo lavoro, cercheremo di analizzare le implicazioni di ciascuno di questi passaggi.] Perché, dunque, l'illustratore ha deciso di concentrarsi solo sul primo momento, quello in cui Beatrice osserva il sole?

	- L'illustratore ha deciso di soffermarsi su due momenti _statici_ della narrazione, e in apparenza non i più significativi - Dante fermo da un lato, mentre osserva Beatrice la quale mantiene le proprie pupille fisse nel centro esatto della sfera astrale; e, in seconda battuta, Beatrice che risolve i dubbi di Dante.

	- Ma, va notato, nella seconda immagine Dante e Beatrice si trovano già nel cielo del sole. L'illustratore ha deciso di raffigurare così l'elevazione di Dante. Ma la figura è inesatta.

1. Una possibile proposta è che in realtà l'intera progressione del canto possa essere contenuta nella giustapposizione tra questa prima scena - Dante che osserva Beatrice che a sua volta osserva il sole - e la successiva illustrazione, quella per cui Beatrice e Dante sono colti in un dialogo espositivo. 

	- Adoperare qui una citazione da Brunetto Latini, Tresor I.145.1-2 "

		- Soffermarsi sull'idea di "droit contre les rais dou soleil" e sull'identificazione tra __raggio__ e __sguardo__ già individuata dal Parronchi.
