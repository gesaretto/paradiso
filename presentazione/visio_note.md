Che farne di tutto ciò? Del ritorno, infine, alla propria amata lingua?

Inno al ritorno.

- - -

#Premesse

- Ardizzone: la __lode__; la lode è lo strumento attraverso cui l'umano può accedere al divino. La lode è lo strumento linguistico che permette, infine, la transumanazione - la trasfigurazione.

- Il __tragico__. Il tragico attraverso i testi di riferimento - ora noi ci riferiremo a quanti si possono considerare contemporanei alla stesura del Paradiso; ciò indica l'Epistola (ricordiamo, potenzialmente spuria) e il De Monarchia. Bisogna ragionare sul _De Monarchia_, dunque; in principio è il Convivio.

- Dal _Convivio_ dobbiamo recuperare l'idea di una corrispondenza tra i pianeti e le arti. Dobbiamo comprendere dove si posiziona l'ottica e dove la retorica; e dobbiamo comprendere che cos'è la retorica dell'Ornatus - quale posizione occupa l'_Ornatus_.

- Dal _De Monarchia_ recuperiamo l'idea del tragico; per ora non è probabilmente necessario metterla in relazione a idee discordanti (DVE e Epistola);

- Guardiamo ai passaggi danteschi: guardiamo alle rifrazioni di luce e alle modalità in cui esse possano funzionare come modelli retorici.

- In che modo, dunque, _vedere_ è _intelligere_. In che modo, dunque, _vedere_ comporta _leggere_ e _comprendere_.

- Le idee nella mente divina; neoplatonismo e riflessi.

#Osservazioni

- Necessità di considerare un problema sostanziale: in che modo il realismo di Giotto - la prospettiva di Giotto - si riveli come un'astrazione rispetto alla realtà, non una _mimesis_. Il nostro punto di vista, la nostra tesi iniziale, è che Dante si ponga anche da un punto di vista _prospettico_, _ottico_, _figurativo_ sulla stessa linea che conduce da Cimabue a Giotto, da Guinizzelli a Cavalcanti: Dante è il terzo in una linea di elevazione verso l'astratto, di altezza.

- Non c'è dubbio sul fatto che questo che individuiamo qui è un elemento oggettivo della psicologia - della teologia, della fisica astrale - del Paradiso; innalzarsi, transumanarsi, scomparire nella luce sempre più alta e sempre più eterna delle sfere celesti significa al contempo comprendere - o tentare di comprendere, o tentare di penetrare l'enigma - e osservare. Alzare gli occhi, volgere gli occhi - muovere gli occhi, guardare, guardare in alto. Più in alto. E questo alzare gli occhi chiari, volgere gli occhi chiari, muovere gli occhi chiari, significa elevarsi spiritualmente; è la meditazione e l'innalzamento.

- La _prospettiva_ come acquisizione di un punto di vista specifico - sto guardando da qui e soltanto da qui. Ma questa possibilità, questa possibilità implicita nella prospettiva - che esistano una serie di punti di vista _discordi_ sulla realtà, _inconciliabili_ sulla realtà. E, al tempo stesso, che questi punti di vista discordi e inconciliabili possano essere __riprodotti__, assimilati, chissà, compresi e, infine, __immaginati__. Perché questo è il punto sostanziale dell'immaginazione letteraria che comincia a interagire con il nuovo mezzo, con il mezzo meccanico della prospettiva e dell'ottica - sì, ora capisco, tu puoi stare qui, o stare più in alto, o comprendere da più in alto; tu puoi, chissà, riprodurlo, catturarlo e renderlo immobile e meccanicamente statico. Ma la scrittura può, invece, spingerti a compiere quel _tentativo_. Io provo a _figurarmi_ come sia essere lì.

- L'immagine e la parola. Che cosa significa "illuminar"?

- Il cielo del sole è il cielo dell'Aritmetica; il cielo del sole è il cielo dell'invisibile - l'occhio umano non può contemplare direttamente il sole, ma esso serve a contemplare qualsiasi altra cosa. Il sole penetra ogni altra arte; ma il sole non può essere visto direttamente.

- - -

###Purgatorio XI - 73-99

> Ascoltando chinai giù la faccia;  
> E un di lor, non questi che parlava,  
> Si torse sotto il peso che li 'mpaccia,  
> e videmi e conobbemi e chiamava,  
> tenendo li occhi con fatica fisi  
> a me che tutto chin con loro andava.  
> "Oh!", diss'io lui, "non se' tu Oderisi,  
> l'onor d'Agobbio e l'onor di quell'arte  
> ch'alluminar chiamata è in Parisi?".  
> "Frate," diss'elli, "più ridon le carte  
> che pennelleggia Franco Bolognese;  
> l'onore è tutto or suo, e mio in parte.  
> Ben non sare' io stato sì cortese  
> mentre ch'io vissi, per lo gran disio  
> de l'eccellenza ove mio core intese.  
> Di tal superbia qui si paga il fio;  
> e ancor non sarei qui, se non fosse  
> che, possendo peccar, mi volsi a Dio.  
> Oh vana gloria de l'umane posse!  
> com' poco verde in su la cima dura,  
> se non è giunta da l'etati grosse!  
> Credette Cimabue ne la pittura  
> tener lo campo, e ora ha Giotto il grido,  
> sì che la fama di colui è scura:  
> così ha tolto l'uno a l'altro Guido  
> la gloria de la lingua; e forse è nato  
> chi l'uno e l'altro caccerà del nido.  

###Paradiso XIII - 106-120

> e se al "surse" drizzi li occhi chiari,  
> vedrai aver solamente respetto  
> ai regi, che son molti, e' buon son rari.  
> Con questa distinzion prendi 'l mio detto;  
> e così puote star con quel che credi  
> del primo padre e del nostro Diletto.  
> E questo ti sia sempre piombo a' piedi,   
> per farti mover lento com' uom lasso  
> e al sì e al no che tu non vedi:  
> ché quelli è tra li stolti bene a basso,  
> che sanza distinzione afferma e nega  
> ne l'un così come ne l'altro passo;  
> perch'elli 'ncontra che più volte piega  
> l'oppinïon corrente in falsa parte,  
> e poi l'affetto l'intelletto lega.  

###Paradiso XIV 67-90 - Ascensione al cielo di Marte

> Ed ecco intorno, di chiarezza pari,  
> nascere un lustro sopra quel che v'era,  
> per guisa d'orizzonte che rischiari.  
> E sì come al salir di prima sera  
> comincian per lo ciel nove parvenze,  
> sì che la vista pare e non par vera,  
> parvemi lì novelle sussistenze  
> cominciare a vedere, e fare un giro  
> di fuor da l'altre due circonferenze.  
> Oh vero sfavillar del Santo Spiro!  
> come si fece sùbito e candente  
> a li occhi miei che, vinti, nol soffriro!  
> Ma Bëatrice sì bella e ridente  
> mi si mostrò, che tra quelle vedute  
> si vuol lasciar che non seguir la mente.  
> Quindi ripreser li occhi miei virtute  
> a rilevarsi; e vidimi translato  
> sol con mia donna in più alta salute.  
> Ben m'accors' io ch'io era più levato,  
> per l'affocato riso de la stella,  
> che mi parea più roggio che l'usato.  
> Con tutto 'l core e con quella favella  
> ch'è una in tutti, a Dio feci olocausto,  
> qual conveniesi a la grazia novella.  

##Convivio 2.IX

Poi appresso, ad iscusa di sé dico che si volge tutto lo mio pensiero, cioè l'anima, de la quale dico _questa affannata_, e parla contra gli occhi; e questo si manifesta quivi: _De li occhi miei dice questa affannata_. E dico ch'ella dice di loro e contra loro tre cose. La prima è che bestemmia l'ora che questa donna li vide. E qui si vuol sapere che avvegna che più cose ne l'occhio a un'ora possano venire, veramente quella che viene per retta linea ne la punta de la pupilla, quella veramente si vede, e ne la immaginativa si suggella solamente. E questo è però che 'l nervo per lo quale corre lo spirito visivo, è diritto a quella parte; e però veramente l'occhio l'altro occhio non può guardare, sì che esso non sia veduto da lui; ché, sì come quello che mira riceve la forma ne la pupilla per retta linea, così per quella medesima linea la sua forma se ne va in quello ch'ello mira: e molte volte, nel dirizzare di questa linea, discocca l'arco di colui al quale ogni arme e leggiere. Però quando dico che _tal donna li vide_, è tanto a dire quanto che li occhi suoi e li miei si guardaro.

##Convivio 3.IX

Dico: _Tu sai che 'l ciel sempr'è lucente e chiaro, cioè sempr'è con chiaritade; ma per alcuna cagione alcuna volta è licito dire quello essere tenebroso. Dove è da sapere che, propriamente, è visibile lo colore e la luce, sì come Aristotile vuole nel secondo de l'Anima, e nel libro del Senso e Sensato. Ben è altra cosa visibile, ma non propriamente, però che [anche] altro senso sente quello, sì che non si può dire che sia propriamente visibile, né propriamente tangibile; sì come lo è la figura, la grandezza, lo numero, lo movimento e lo stare fermo, che sensibili [comuni] si chiamano: le quali cose con più sensi comprendiamo. Ma lo colore e la luce sono propriamente; perché solo col viso comprendiamo ciò, e non con altro senso. Queste cose visibli, sì le proprie come le comuni in quanto sono visibili, vengono dentro a l'occhio - non dico le cose, ma le forme loro - per mezzo diafano, non realmente ma intenzionalmente, sì come in vetro transparente. E ne l'acqua ch'è ne la pupilla de l'occhio, questo discorso, che fa la forma visibile per lo mezzo, sì si compie, perché quell'acqua è terminata - quasi come specchio, che è vetro terminato con piombo -, sì che passar più non può, ma quivi, a modo d'una palla, percossa si ferma; sì che la forma, che nel mezzo transparente non pare, [ne l'acqua pare] lucida e terminata. E questo è quello per che nel vetro piombato la imagine appare, e non in altro. Di questa pupilla lo spirito visivo, che si continua ...


