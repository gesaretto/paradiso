L'ascensione verso il cielo della luna, nel primo canto del Paradiso, è introdotta da una coppia di similitudini complementari. Come sappiamo, il poeta e Beatrice si trovano sulla sommità della montagna del Purgatorio quando "la lucerna del mondo" comincia a sorgere lungo l'orizzonte dell'emisfero australe. Una volta che il cielo si è fatto "quasi tutto [...] bianco," Dante nota che Beatrice ha assunto un'attitudine precisa.

quando Beatrice in sul sinistro fianco  
vidi rivolta e riguardar nel sole:  
aquila sì non li s'affisse unquanco.  

Il gesto della donna di "riguardar nel sole" è paragonato a quello di un'aquila, proverbialmente capace di sostenere la visione abbagliante del corpo luminoso. La corrispondenza tra la circostanza evocata dalla figura retorica e quella descritta dal testo è certa. Potremmo tuttavia notare un'ambiguità nel suo uso specifico: qual è l'esatto criterio per cui la contemplazione di Beatrice risulterebbe addirittura superiore a quella del volatile? A che caratteristica dello sguardo si riferisce il testo quando chiarisce che "aquila sì non li s'affisse unquanco"? Da un lato potremmo intedere questa superiorità come una distinzione quantitativa: Beatrice è in grado di tenere gli occhi fermi nel sole per più tempo rispetto a un'aquila. Ma una seconda interpretazione, meno scontata, potrebbe offrire implicazioni più coerenti con le terzine successive: la superiorità potrebbe essere qualitativa; l'azione di _affissare_ gli occhi è, nel caso di Beatrice, di per sé più difficile, più rigorosa, indipendentemente dalla sua durata. La donna ha fermato le proprie pupille nel centro del cerchio infuocato, con un'esattezza di cui mai animale terrestre è stato capace.

Questa seconda interpretazione è, appunto, più coerente per il testo che segue. In esso Dante diviene egli stesso osservatore, per quanto la similitudine a lui legata paia potersi riferire sia al poeta che alla figura da egli osservata.

E si come secondo raggio suole  
uscir del primo e risalire in suso,  
pur come pelegrin che tornar vuole,  
così de l'atto suo, per li occhi infuso  
ne l'imagine mia, il mio si fece  
e fissi li occhi al sole oltre nostr'uso.  

In questa circostanza l'analogia si fa più densa, meno facilmente ascrivibile al proprio contesto. Ci sono, in effetti, tre elementi della scena descritta a cui il riflesso di questo "secondo raggio," scisso dal "primo" e in apparenza rivolto verso la sua stessa origine, potrebbe riferirsi; si tratta di tre visioni distinte. La prima visione, e la più ovvia, è quella di Dante che osserva Beatrice; "l'atto" della guida, impresso nella "immagine" interiore del poeta, fa sì che egli la imiti. In questo caso il primo raggio è la proiezione sensibile della donna, che raggiunge la mente di Dante, mentre il secondo raggio, riflesso, è l'atto speculare di Dante che, replicando quanto vede, "torna" figurativamente alla propria sorgente. Al contempo, tuttavia, questa similitudine di luce e riflessi pare evocare anche la visione eseguita da Beatrice stessa, i cui occhi, fermi nel sole, paiono restituire al sole la sua stessa immagine; e dunque anche la successiva visione eseguita da Dante, il quale non fa altro che replicare precisamente il gesto che vede compiere alla donna.


La prima similitudine descrive il modo in cui lo sguardo di Beatrice si concentra fisso nel centro perfetto del cerchio incandescente, paragonando questa osservazione a quella, tradizionale, attribuita all'aquila, volatile capace, diversamente dalle altre creature del regno animale, di sostenere il bagliore intenso dell'astro. Ma in che modo il "riguardar" di Beatrice sarebbe addirittura superiore a quello del rapace - che "sì no li s'affisse unquanco"? La prima possibilità sarebbe un riferimento alla durata dell'osservazione: la donna tiene i propri occhi fermi contro la sfera più a lungo di quanto aquila abbia mai fatto; ciò anticiperebbe la successiva incapacità del narratore di fare lo stesso per un periodo di tempo altrettanto insistente. Ma esiste una seconda possibilità, meno ovvia ma forse più coerente col contenuto del testo: è la qualità dello sguardo a essere superiore - indipendentemente dalla durata dell'osservazione, gli occhi di Beatrice sono capaci di concentrarsi in un punto del cerchio che l'aquila stessa non sarebbe in grado di sostenere.

Questa seconda interpretazione, infatti, costituirebbe la giusta premessa per interpretare la similitudine seguente, più problematica. I commentatori hanno solitamente visto nel "secondo raggio" che sarebbe prodotto dal "primo" per "risalire in suso" un generico fenomeno di rifrazione: diretto verso una superficie lucida, indipendentemente dalla sua inclinazione, un raggio di luce tenderebbe sempre a "risalire in suso", verso il sole, confermando la nozione teologica del ritorno del "pelegrin" verso la propria patria celeste. Ma il fenomeno descritto è in realtà tutt'altro che vago: Dante si riferisce qui a una precisa tipologia di rifrazione, la sola che possa provocare un ritorno perfetto del raggio verso la propria origine: quella prodotta da un corpo lucido posizionato in modo perfettamente perpendicolare alla sorgente luminosa. Come spiega Parronchi nel primo capitolo dei sui "Studi," Dante sta parafrasando un passaggio di Bacone: questa accezione chiarisce sia la modalità di visione del poeta che quella della donna osservata. Dante si posiziona perpendicolarmente rispetto a Beatrice, ed è la visione di questo "atto" a tornare a lui perfettamente, producendo un'imitazione del gesto. Al contempo, Beatrice sta osservando il sole in questo modo, perfettamente perpendicolare a esso, così che questa sarà l'osservazione praticata anche da Dante.

Latente in questa seconda valenza della similitudine è dunque un'idea di visione più articolata di quanto ci si possa aspettare al principio. Dante affronta la teoria fisiologica del funzionamento dello sguardo in due momenti distinti del _Convivio_. Il primo, più semplice, si trova nel capitolo IX del secondo trattato. Dante sta commentando la canzone _Voi che 'ntendendo il terzo ciel movete_. Si sofferma sul verso 33, in cui l'anima affannata si rivolgerebbe al poeta per lamentare il modo in cui

L'anima piange, sì ancora len dole,  
e dice "Oh lassa a me, come si fugge
questo piatoso che m'ha consolata!"
De li occhi miei dice questa affannata:
Qual ora fu che tal donna li vide!

Glossa il poeta che nell'espressione _De li occhi miei dice questa affannata._ è implicito che

E qui si vuol sapere che avvegna che più cose ne l'occhio a un'ora possano venire, veramente quella che viene per retta linea ne la punta de la pupilla, quella veramente si vede, e nella imaginativa si suggella solamente. E questo è però che 'l nervo per lo quale corre lo spirito visivo, è diritto a quella parte; e però veramente l'occhio l'altro occhio non può guardare, sì che esso non sia veduto da lui; ché, si come quello che mira riceve la forma ne la pupilla per retta linea, così per quella medesima linea la sua forma se ne va in quello ch'ello mira: e molte volte, nel drizzare di questa linea, discocca l'arco di colui al quale ogni arme è leggiere. Però quando dico che _tal donna li vide, è tanto a dire quanto che li occhi suoi e li miei si guardaro. (98-99)

La continuità tra i due momenti descritti è evidente: Beatrice è posizionata perpendicolarmente a Dante, così che la sua figura "viene per retta linea ne la punta de la pupilla" e nella immaginativa si suggella solamente.

Il secondo passaggio del _Convivio_ che ci aiuta a interpretare quanto accade nello scambio di Paradiso I è nel nono capitolo del terzo trattato.

Queste cose visibili, sì le proprie come le comuni in quanto sono visibili, vengono dentro a l'occhio - non dico le cose, ma le forme loro - per lo mezzo diafano, non realmente ma intenzionalmente, sì quasi come in vetro trasparente. E ne l'acqua ch'è ne la pupilla de l'occhio, questo discorso, che fa la forma visibile per lo mezzo, sì si compie, perché quell'acqua è terminata - quasi come specchio, che è vetro terminato con piombo -, sì che passar più non può, ma quivi, a modo d'una palla, percossa si ferma; sì che la forma, che nel mezzo trasparente non pare, [ne l'acqua pare] lucida e terminata. E questo è quello per che nel vetro piombato la imagine appare, e non in altro. Di questa pupilla lo spirito visivo, che si continua da essa, a la parte del cerebro dinanzi, dov'è la sensibile virtude sì come in principio fontale, subitamente sanza tempo la ripresenta, e così vedemo.

- - -

Vogliamo suggerire che questa terzietà è la componente sostanziale della lingua dantesca nella cantica; questa lente inclinata è l'equivalente della retorica mediata - terza - di Dante nel Paradiso.

Questa impossibilità di sostenere la visione celeste sia analoga agli _specula_ ed _enigmata_ che, in Paolo, sarebbero stati il mezzo utile ad avvicinarci a Dio. L'idea di "tropo o [...] similitudine oscura

- - -

Dante tuttavia non riesce a sostenere quest'ordine di visione, e lo specchio del suo occhio interiore si deve per necessità inclinare altrove. Così che l'immagine si trasforma nuovamente.

Io nol soffersi molto, né si poco,
ch'io nol vedessi sfavillar dintorno,
com' ferro che bogliente esce del foco;
e di sùbito parve giorno a giorno
essere aggiunto come quei che puote
avesse il ciel d'un altro sole addorno.
Beatrice tutta ne l'etterne rote
fissa con li occhi stava, e in lei
le luci fissi, di la sù rimote.
Nel suo aspetto tal dentro mi fei,
qual si fé Glauco nel gustar de l'erba
che 'l fé consorto in mar de li altri dèi.
Trasumanar significar _per verba_
non si poria: però l'essemplo basti
a cui esperïenza grazia serba.

Voglio suggerire, perciò, che implicito in questa seconda visione sia il concetto della triangolazione della luce permessa da una distinta disposizione dello specchio interiore; Beatrice in questo caso funziona come uno specchio anch'ella, ma uno specchio distinto.

- - -

L'ornatus difficilis proprio del tragico è anche detto _ars pingendi_, l'arte di abbellire, di colorare il testo. Nella dizione latina è implicito un paragone con la pittura. Nel canto XI del Purgatorio Dante incontra Oderisi, "l'onor d'Agobbio e l'onor di quell'arte ch'alluminar chiamata è in Parisi?" Questo illuminatore paragona l'arte di Guido Guinizzelli e Guido Cavalcanti a quella di Cimabue e di Giotto. Dante poté incontrare Giotto a Padova. A Padova Giotto cominciò ad applicare tecniche prospettiche alla propria arte.
